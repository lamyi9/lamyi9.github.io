---
layout: post
title: བཀོལ་ཆས་ཀྱི་བདེ་འཇགས། (ཨན་ཌོ/ཀུ་ཤུ)
excerpt: p-27
---
# ཨན་ཌོ་བཀོལ་ཆས་ཀྱི་བདེ་འཇགས། -1
**དམིགས་ཡུལ།**
བཀོལ་ཆས་ཀྱི་བདེ་འཇགས་ཟེར་བའི་ཚོགས་ཐུན་འདིའི་ནང་དུ། ཀུ་ཤུ་དང་ཨན་ཌོ་ཁ་པར་གཉིས་ཀའི་ཉེར་སྤྱོད་མ་ལག་སྟེང་གི་བཀོལ་ཆས་ཁག་དང་འབྲེལ་བའི་བདེ་འཇགས་ཀྱི་གནད་དོན་གཙིགས་སུ་འཛིན་རྒྱུ་ཡིན་ལ། ཚད་མཐོ་བའི་བདེ་འཇགས་ཡོད་པའི་ཐོག་ནས་རང་ཉིད་ཀྱི་ཁ་པར་ཇི་ལྟར་སྤྱོད་དགོས་མིན་སྐོར་ཞིབ་འགྲེལ་བྱེད་རྒྱུ་ཡིན།
<hr>

## བཀོལ་ཆས་ཀྱི་ཆོག་མཆན།
ཁྱད་ཆོས་སྣ་འཛོམས་ཅན་གྱི་ཁ་པར་བཀོལ་སྤྱོད་བྱེད་མཁན་ཁག་གི་ཁ་པར་ནང་གི་ཆ་སྙོམས་ཀྱི་བཀོལ་ཆས་གྲངས་ཚད་ནི་༤༠་ནས་༥༠་ཙམ་ཆགས་ཀྱི་ཡོད་ལ། བཀོལ་ཆས་ཕལ་ཆེ་བ་དང་ཐོག་བཀོལ་སྤྱོད་བྱེད་པའི་སྐབས་སུ། དེ་དག་གིས་ཁ་པར་ནང་གི་པར་ཆས་དང་། འབྲེལ་མི། སྐད་སྦུག སྡོད་གནས་སོགས་་མི་སྒེར་གྱི་གཞི་གྲངས་དང་ཁ་པར་གྱི་ཁྱད་ཆོས་ཁག་སྤྱོད་ཆོག་པའི་ཆོག་མཆན་ཞུ་ཡི་ཡོད།  ཆོག་མཆན་དེ་དག་སྤྲོད་མིན་གྱི་གདམ་ག་འཛད་སྤྱོད་པའི་ལག་ཏུ་ཡོད་ཀྱང་། འཛད་སྤྱོད་པ་མང་ཆེ་བས་མནོ་བསམ་གང་ཡང་མ་བཞེས་པའི་ཐོག་ནས་བཀོལ་ཆས་ཁག་ལ་ཆོག་མཆན་སྤྲད་རྐྱང་བྱེད་ཀྱི་ཡོད། ཆོག་མཆན་དེ་དག་མང་པོ་ཞིག་བཀོལ་ཆས་ཀྱི་བྱེད་ལས་རྩོམ་པར་དགོས་ངེས་ཡིན་རུང་། མཚམས་རེར། བཀོལ་ཆས་ཁ་ཤས་ཀྱིས་འབྲེལ་མེད་དམ་དགོས་མེད་ཀྱི་ཆོག་མཆན་མང་པོ་ཞུ་གི་ཡོད། 

ང་ཚོས་ཀུ་ཤུ་དང་ཨན་ཌོ་ཁ་པར་གཉིས་ཀའི་ནང་གི་མཛེས་བཟོའི་བཀོལ་ཆས(Makeup plus)་དཔེ་མཚོན་དུ་བཀོད། གལ་ཏེ། བཀོལ་ཆས་དེས་ཁ་པར་གྱི་པར་ཆས་སྤྱོད་ཆོག་པའི་ཆོག་མཆན་ཞུ་གི་ཡོད་ཚེ། དེ་དོན་དང་མཐུན་གྱི་ཡོད་རུང་། བཀོལ་ཆས་དེས་ཁྱེད་ཀྱི་ཁ་པར་ནང་གི་འབྲེལ་མི་ཚོ་ཧ་གོ་ཆོག་པའི་ཆོག་མཆན་ཞུ་གི་ཡོད་ཚེ། དེ་དོན་དང་མཐུན་མིན་རང་ཉིད་ལ་དྲི་བ་འདྲི་དགོས། 

བཀོལ་ཆས་ཤིག་གིས་ཁྱེད་རང་སྒེར་གྱི་གནས་ཚུལ་གང་རུང་སྤྱོད་ཆོག་པའི་ཆོག་མཆན་ཞུ་གི་ཡོད་པ་ཙམ་གྱིས། བཀོལ་ཆས་དེ་མཐའ་གཅིག་ཏུ་ངན་པ་ཡིན་པའི་ངེས་པ་མེད། གང་ཡིན་ཞེ་ན། དཔེར་ན། ལུས་སྦྱོང་རྗེས་འདེད་ཀྱི་བཀོལ་ཆས་ཤིག་གིས་ལས་ཀ་ཏག་ཏག་བྱེད་ཐུབ་པ་ལ། ཁྱེད་རང་གི་སྡོད་གནས་ཀྱི་གནས་ཚུལ་ཤེས་དགོས་ཀྱི་ཡོད་པ་ལྟ་བུ་རེད། གལ་ལྟར་བཀོལ་ཆས་གང་རུང་ཞིག་ཕབ་ལེན་མ་བྱས་པའི་སྔོན་དུ། བཀོལ་ཆས་དེས་ཆོག་མཆན་གང་དག་ཞུ་གི་ཡོད་མེད་དང་། དོན་དངོས་ཐོག་བཀོལ་ཆས་དེས་བྱེད་ལས་རྩོམ་པར་ཆོག་མཆན་དེ་དག་དགོས་ངེས་ཡིན་མིན་ཐད་ལ་ཞིབ་འཇུག་བྱེད་རྒྱུ་ཧ་ཅང་གལ་ཆེ། 

## ཨན་ཌོ་ཁ་པར་སྟེང་གི་བཀོལ་ཆས་ཀྱི་ཆོག་མཆན། :

གལ་ཏེ། ཁྱེད་ཀྱིས་སོ་སོའི་ཁ་པར་ནང་གི་བཀོལ་ཆས་ཚང་མར་ཆོག་མཆན་གང་དག་སྤྲད་ཡོད་མེད་ཞིབ་ལྟ་བྱེད་འདོད་ཚེ། 
1. སྒྲིག་འགོད་ཀྱི་ཁོངས་སུ་ཕྱིན། 
2. བཀོལ་ཆས་དོ་དམ་གྱི་ཐོག་ལ་ནོན།(ཉེར་སྤྱོད་སྟངས་འཛིན།)
![/assets/img/app-sec-feat/android/1.png](/assets/img/app-sec-feat/android/1.png)

3. བཀོལ་ཆས་གང་རུང་ཞིག་གི་ཐོག་ལ་ནོན།
![/assets/img/app-sec-feat/android/2.png](/assets/img/app-sec-feat/android/2.png)

4. ཉེར་སྤྱོད་ཆོག་མཆན་གྱི་ཐོག་ལ་ནོན།
![/assets/img/app-sec-feat/android/3.png](/assets/img/app-sec-feat/android/3.png)

5. ཁྱེད་ཀྱིས་བཀོལ་ཆས་བྱེ་བྲག་པ་འདིར་ཆོག་མཆན་གང་དག་སྤྲད་ཡོད་མེད་མཐོང་ཐུབ།
![/assets/img/app-sec-feat/android/4.png](/assets/img/app-sec-feat/android/4.png)

6. གལ་ཏེ་ཆོག་མཆན་གང་རུང་ཞིག་སྤྲད་འདོད་ཚེ། གཡོན་ཕྱོགས་སུ་ཤུད་འདེད་བྱོས།
|**གསལ་བཤད།** བཀོལ་ཆས་ཀྱི་ཆོག་མཆན་ཁག་ལ་ཞིབ་བཤེར་དང་དོ་དམ་བྱེད་པ་དེས་ཁྱེད་ལ་བདེ་འཇགས་ཚད་མཐོ་ཤོས་དེ་སྤྲོད་མི་ཐུབ་རུང་། བདེ་འཇགས་ཀྱི་ཚད་གཞི་ངེས་ཅན་ཞིག་ཁག་ཐེག་བྱེད་པར།  ག་དུས་ཡིན་ཡང་། བཀོལ་ཆས་བཟོ་སྐྲུན་བྱེད་མཁན་གྱི་གནས་ཚུལ་རྒྱས་པ་དང་། ལོ་རྒྱུས་སོགས་ལ་ཞིབ་འཇུག་བྱེད་དགོས་ལ། དྲ་རྒྱའི་བདེ་འཇགས་ཀྱི་ལག་ལེན་གཞན་ཁག་ཀྱང་ལག་བསྟར་བྱེད་དགོས། |

## བཀོལ་ཆས་ཀྱིས་སྤྱོད་ཆོག་པའི་དམིགས་བསལ་གྱི་དབང་ཚད། 
### བཀོལ་ཆས་ཀྱིས་སྤྱོད་ཆོག་པའི་དམིགས་བསལ་གྱི་དབང་ཚད་ནི་ཅི་ཞིག་ཡིན་ལ། དེའི་དོན་ག་རེ་ཡིན། 
བཀོལ་ཆས་ཁག་གིས་བྱེད་ལས་རྩོམ་པར་ཆོག་མཆན་ཁག་ཅིག་དགོས་ཀྱི་ཡོད་ཀྱི་མ་ཟད། ཨན་ཌོ་བཀོལ་ཆས་ཀྱིས་སྤྱོད་ཆོག་པའི་དམིགས་བསལ་གྱི་དབང་ཚད་ཟེར་བ་ཞིག་ཡོད། དེས་བཀོལ་ཆས་ཁག་ལ་ནམ་རྒྱུན་གྱི་ཆོག་མཆན་ལས་ལྷག་པའི་དབང་ཚད་ཅིག་སྤྲོད་ཀྱི་ཡོད། དེ་ལ་མ་ལག་གི་སྒྲིག་འགོད་བཅོས་སྒྲིག་དང་། རྒྱུས་མེད་ཀྱི་བཀོལ་ཆས་ནང་འཇུག་བྱེད་པ་ལ་སོགས་པའི་ནུས་པ་ཡོད། གལ་ཏེ། གནོད་ཆབས་ཆེ་བའི་བཀོལ་ཆས་ཤིག་ལ་དེ་འདྲའི་དམིགས་བསལ་གྱི་དབང་ཚད་ཅིག་འཐོབ་ཚེ། བཀོལ་ཆས་དེས་ཁྱེད་ཀྱི་ཁ་པར་གྱི་མ་ལག་བཅོས་སྒྲིག་བྱེད་ཐུབ་ལ། ཁྱེད་ཀྱི་ཁ་པར་གྱི་ནང་དུ་རྒྱུས་མེད་ཀྱི་བཀོལ་ཆས་རིགས་ནང་འཇུག་བྱེད་སྲིད། དེ་མ་ཟད། བཀོལ་ཆས་དེ་ལ་འཛིན་སྐྱོང་གི་དབང་ཚད་གཞན་ཁག་ཐོབ་སྟེ། ཁྱེད་ཀྱི་ཁ་པར་གྱི་བདེ་འཇགས་ཉམས་དམས་སུ་གཏོང་ངེས། 

ལྷག་པར་དུ། བཀོལ་ཆས་ཤིག་ལ་༼ཡོ་ཆས་དོ་དམ་གྱི་བཀོལ་ཆས༽་ཀྱི་་དབང་ཚད་ཐོབ་ཚེ། བཀོལ་ཆས་དེས་རང་ངོས་ནས་འཛད་སྤྱོད་པའི་མོས་མཐུན་མེད་པའི་ཐོག་ནས་བསམ་ངན་གྱི་བྱེད་སྒོ་རྩོམ་སྲིད། 

བཀོལ་ཆས་དེ་འདྲའི་རིགས་ངེས་པར་དུ་རང་ཉིད་ཀྱི་ཁ་པར་ནས་ཕྱིར་འདོན་བྱེད་དགོས། 
1. སྒྲིག་འགོད་ཀྱི་ཁོངས་སུ་ཕྱིན་ཏེ། བཀོལ་ཆས་དོ་དམ་གྱི་ཐོག་ལ་ནོན། 
![/assets/img/app-sec-feat/android/image9-258x300.jpg](/assets/img/app-sec-feat/android/image9-258x300.jpg)

2. བཀོལ་ཆས་ཀྱི་དམིགས་བསལ་དབང་ཚད་ཐོག་ལ་ནོན།(གོ་རིམ་འདི་ཁ་པར་ཐོན་རིམ་རེ་རེའི་ནང་ཏོག་ཙམ་མི་འདྲ་བ་ཡོང་སྲིད།) 
![/assets/img/app-sec-feat/android/image5-252x300.jpg](/assets/img/app-sec-feat/android/image5-252x300.jpg)

3. སྡེ་ཚན་གང་རུང་འདེམས་ཏེ། དེའི་ཁོངས་ནས་དམིགས་བསལ་གྱི་ཆོག་མཆན་ཡོད་པའི་བཀོལ་ཆས་ཁག་ལ་ལྟོས། ནམ་རྒྱུན་གྱི་བཀོལ་ཆས་གྱི་ཆོག་མཆན་དང་མི་འདྲ་བར། སྡེ་ཚན་འདིའི་ནང་དུ། ཁྱད་ཆོས་དེ་བཀོལ་བར་སྤྲད་ཡོད་པའི་བཀོལ་ཆས་ཁག་གི་ཐོ་གཞུང་མ་གཏོགས་མི་སྟོན། དེར་བརྟེན། བཀོལ་ཆས་ཀྱི་ཐོ་གཞུང་ཐུང་བ་དང་། སྡེ་ཚན་ཁ་ཤས་ཀྱི་ནང་དུ། བཀོལ་ཆས་གང་ཡང་མེད་པ་དེ་འདྲའང་ཡོད། 
![/assets/img/app-sec-feat/android/image8-242x300.png](/assets/img/app-sec-feat/android/image8-242x300.png)

4. ཆོག་མཆན་སྤྲད་འདོད་མེད་པའི་བཀོལ་ཆས་དེ་འདེམས།
![/assets/img/app-sec-feat/android/image7-1-300x99.png](/assets/img/app-sec-feat/android/image7-1-300x99.png)

5. ཆོག་མཆན་དེ་བཀག་འགོག་བྱེད་པར། ཡོ་ཆས་དོ་དམ་གྱི་བཀོལ་ཆས་ནུས་མེད་བཟོས། 
![/assets/img/app-sec-feat/android/image20-247x300.png](/assets/img/app-sec-feat/android/image20-247x300.png)

## རང་ཉིད་ཀྱིས་བཀོལ་སྤྱོད་བྱེད་ཀྱིན་མེད་པའི་བཀོལ་ཆས་ཁག་ཕྱིར་འདོན།: 
གནས་སྟངས་ཁ་ཤས་ཀྱི་ཁྲོད་དུ། ང་ཚོས་མཚམས་རེར་རྒྱུ་མཚན་ག་གེ་མོ་ཞིག་གི་ཆེད་དུ། བཀོལ་ཆས་ཤིག་ཕབ་ལེན་བྱས་རྗེས། དེ་རང་ཉིད་ཀྱི་ཁ་པར་ནས་ཕྱིར་འདོན་བྱེད་རྒྱུ་བརྗེད་འགྲོ་གི་ཡོད། དེ་བཞིན། ང་ཚོས་ཁ་པར་ནང་དུ་དུས་རྒྱུན་བཀོལ་སྤྱོད་བྱེད་ཀྱི་མེད་པའི་བཀོལ་ཆས་མང་པོ་ཞིག་ཡོད། བཀོལ་ཆས་ཇི་ཙམ་གྱིས་མང་ན། འཇབ་རྒོལ་ཕོག་སའི་ལམ་ཁ་དེ་ཙམ་གྱིས་མང་བས། རྒྱུན་དུ་རང་ཉིད་ཀྱི་ཁ་པར་གཙང་བཟོ་བྱོས། 

### ཨན་ཌོ་ཁ་པར་གྱི་ནང་ནས་བཀོལ་ཆས་ཕྱིར་འདོན།:
1. མཉེན་ཆས་ཚོང་ཁང（软件商店）་ལ་ཕྱིན།
![/assets/img/app-sec-feat/android/image10-293x300.jpg](/assets/img/app-sec-feat/android/image10-293x300.jpg)

2. འཆར་ངོས་འོག་གི་གཡས་ཀྱི་ངའི（我的）་ཐོག་ལ་ནོན།
![/assets/img/app-sec-feat/android/image13-300x291.jpg](/assets/img/app-sec-feat/android/image13-300x291.jpg)

3. ངའི་བཀོལ་ཆས་(我的应用)ཀྱི་ཐོག་ཏུ་ནོན། 
![/assets/img/app-sec-feat/android/image6-286x300.jpg](/assets/img/app-sec-feat/android/image6-286x300.jpg)

4. དེའི་ཁོངས་ནས་ཕྱིར་འདོན་བྱེད་འདོད་པའི་བཀོལ་ཆས་དེ་འདེམས།
![/assets/img/app-sec-feat/android/image26-300x276.jpg](/assets/img/app-sec-feat/android/image26-300x276.jpg)

5. དེ་ནས་བཀོལ་ཆས་ཕྱིར་འདོན་བྱོས།
![/assets/img/app-sec-feat/android/image17.jpg](/assets/img/app-sec-feat/android/image17.jpg)

|**གསལ་བཤད།**
ཁ་པར་ཁོངས་ནས་བཀོལ་ཆས་ཁག་ཕྱིར་འདོན་བྱས་པའི་རྗེས་སུ། བཀོལ་ཆས་དེ་དག་གི་གཞི་གྲངས་གཙང་གསུབ་བྱེད་དགོས། གང་ཡིན་ཞེ་ན། བཀོལ་ཆས་གང་རུང་མེད་པར་བཟོས་རུང་། དེ་འབྲེལ་གྱི་ཡིག་ཆ་མང་པོ་ཞིག་ཁ་པར་ནང་དུ་མུ་མཐུད་ནས་ལྷག་བསྡད་ཡོད་ངེས། གཤམ་གྱི་གོ་རིམ་འདི་དག་བརྒྱུད་དེ་བཀོལ་ཆས་ཀྱི་གཞི་གྲངས་གཙང་གསུབ་བྱོས།|

### བཀོལ་ཆས་གསར་སྣོན།
མཉེན་ཆས་ཁག་གསར་སྣོན་བྱས་ན་ཁེ་ཕན་མང་པོ་ཡོད། གསར་སྣོན་བྱས་ན། ཁྱེད་ཀྱི་ཁ་པར་ལ་ཁྱད་ཆོས་གསར་པ་སྦྱིན་ཐུབ་པ་མ་ཟད། དུས་ཡོལ་གྱི་བྱེད་ནུས་ཁག་མེད་པར་བཟོ་ནུས།

དཔེར་ན། དུས་ཡོལ་གྱི་མཉེན་ཆས་ཤིག་བཀོལ་སྤྱོད་བྱེད་པ་ནི། རྐུན་མ་ལས་སླ་པོའི་ཐོག་ནས་ལྐོག་འཛུལ་བྱས་ཏེ་ཁྱེད་ཀྱི་ཅ་དངོས་རྐུ་ཐུབ་སའི་སྒོ་དང་སྒེའུ་ཁུང་ཆག་པའི་ཁང་པ་རྙིང་ཧྲུལ་ཅན་ཞིག་གི་ནང་དུ་སྡོད་པ་དང་མཚུངས། དུས་ཡོལ་གྱི་བཀོལ་ཆས་རིགས་ལ་བདེ་འཇགས་ཀྱི་ནུས་པ་ཞན་པས། འཇབ་རྒོལ་པར་ཁྱེད་རང་སྒེར་གྱི་གསང་བའི་གནས་ཚུལ་རིགས་ཏེ། དངུལ་ཁང་གི་གནས་ཚུལ་དང་ཁ་པར་གྱི་ལོ་རྒྱུས་སོགས་ལས་སླ་པོའི་ཐོག་ནས་རག་ཐུབ་ཀྱི་ཡོད།

ཨན་ཌོ་ཁ་པར་ནང་གི་བཀོལ་ཆས་ཁག་ཇི་ལྟར་གནས་སྣོན་བྱེད་དགོས། དཔེ་མཚོན། (OPPO) ཁ་པར།
1. མཉེན་ཆས་ཚོང་ཁང་ལ་（软件商店）ཕྱིན། 
![/assets/img/app-sec-feat/android/image10-293x300.jpg](/assets/img/app-sec-feat/android/image10-293x300.jpg)

2. “ངའི་”（我的）ཐོག་ལ་ནོན། 
![/assets/img/app-sec-feat/android/image13-300x291.jpg](/assets/img/app-sec-feat/android/image13-300x291.jpg)

3. ངའི་བཀོལ་ཆས་（我的应用）ཀྱི་ཐོག་ལ་ནོན། 
![/assets/img/app-sec-feat/android/image6-286x300.jpg](/assets/img/app-sec-feat/android/image6-286x300.jpg)

4. གསར་སྣོན་གྱི་ཐོག་ལ་ནོན། ཆ་ཚང་གསར་སྣོན་(全部更新）གྱི་ཐོག་ལ་མནན་ཏེ། བཀོལ་ཆས་ཚང་མ་དུས་གཅིག་ཏུ་གསར་སྣོན་ཡང་བྱེད་ཆོག
![/assets/img/app-sec-feat/android/image22.jpg](/assets/img/app-sec-feat/android/image22.jpg)

### ཨན་ཌོ་ཁ་པར་ནང་གི་བཀོལ་ཆས་ཁག་ནུས་མེད་བཟོ་སྟངས།:
ཨན་ཌོ་ཁ་པར་གྱི་ནང་དུ། ཁྱེད་ཀྱིས་ཕྱིར་འདོན་བྱེད་མི་ཐུབ་པའི་ཐོག་མ་ཉིད་ནས་ནང་འཇུག་བྱས་ཡོད་པའི་བཀོལ་ཆས་ཁག་ཅིག་ཡོད། ཁྱེད་ཀྱིས་བཀོལ་ཆས་དེ་དག་བཀོལ་སྤྱོད་བྱེད་ཀྱི་མེད་རུང་། དེ་དག་གིས་རྒྱབ་ལྗོངས་ནས་ལས་ཀ་བྱས་ཏེ། ཁྱེད་ལ་ཁྱབ་བསྒྲགས་ཀྱི་བརྡ་ལན་མང་པོ་གཏོང་ངེས་ལ། ཁྱེད་ཀྱི་ཁ་པར་གྱི་མ་ལག་གི་ཐོན་ཁུངས་ཟད་དུ་འཇུག་ངེས། 

1. ཁ་པར་སྒྲིག་འགོད་ཀྱི་ཁོངས་སུ་ཕྱིན་ཏེ། བཀོལ་ཆས་དོ་དམ（应用管理）་གྱི་ཐོག་ལ་ནོན། 
![/assets/img/app-sec-feat/android/image9.jpg](/assets/img/app-sec-feat/android/image9.jpg)

2. བཀོལ་ཆས་ཐོ་གཞུང(应用列表)་ཐོག་ལ་ནོན།
![/assets/img/app-sec-feat/android/image5-252x300.jpg](/assets/img/app-sec-feat/android/image5-252x300.jpg)

3. ཁྱེད་ཀྱིས་ནུས་མེད་བཟོ་འདོད་པའི་བཀོལ་ཆས་དེ་འདེམས།
![/assets/img/app-sec-feat/android/image23-300x291.jpg](/assets/img/app-sec-feat/android/image23-300x291.jpg)

4. བཀོལ་ཆས་མཚམས་འཇོག་(停用）གི་ཐོག་ལ་ནོན། 
![/assets/img/app-sec-feat/android/image15.jpg](/assets/img/app-sec-feat/android/image15.jpg)

### རྒྱབ་ལྗོངས་ནས་ལས་ཀ་བྱེད་མཁན་གྱི་བཀོལ་ཆས་ཁག་ཇི་ལྟར་མཚམས་འཇོག་བྱེད་དུ་འཇུག་དགོས། (ཨན་ཌོ་ཁ་པར།)

1. སྒྲིག་འགོད་ཀྱི་ཁོངས་ནས། བཀོལ་ཆས་དོ་དམ་གྱི་ཐོག་ལ་ནོན།
![/assets/img/app-sec-feat/android/image9.jpg](/assets/img/app-sec-feat/android/image9.jpg)

2. བཀོལ་ཆས་ཐོ་གཞུང(应用列表)་ཐོག་ལ་ནོན།
![/assets/img/app-sec-feat/android/image5-252x300.jpg](/assets/img/app-sec-feat/android/image5-252x300.jpg)

3. བྱེད་ལས་མཚམས་འཇོག་བྱེད་དུ་འཇུག་འདོད་སའི་རྒྱབ་ལྗོངས་ནས་ལས་ཀ་བྱེད་མཁན་གྱི་བཀོལ་ཆས་གང་དེ་འདེམས།

4. གློག་ཟད་དོ་དམ་（耗电管理）གྱི་ཐོག་ལ་ནོན།
![/assets/img/app-sec-feat/android/image11-232x300.jpg](/assets/img/app-sec-feat/android/image11-232x300.jpg)

5. རྒྱབ་ལྗོངས་ཀྱི་བྱེད་ལས་ནུས་མེད་བཟོས། (གཡོན་ཕྱོགས་སུ་དེད།)
![/assets/img/app-sec-feat/android/image18-300x287.jpg](/assets/img/app-sec-feat/android/image18-300x287.jpg)

## བཀོལ་ཆས་ཀྱི་སྐྱོན་ཆ།
བཀོལ་ཆས་ཀྱི་སྐྱོན་ཆ་ནི། བཀོལ་ཆས་གང་རུང་གི་མ་ལག་གི་སྟེང་གི་ཞན་ཆའམ་སྐྱོན་ཆ་ལ་ཟེར་ཞིང་། དྲ་ཇག་གིས་དེ་གོ་སྐབས་སུ་བཟུང་སྟེ་བཀོལ་ཆས་ཀྱི་བདེ་འཇགས་ཉམས་དམས་སུ་གཏོང་གི་ཡོད། དྲ་ཇག་ཅིག་གིས་སྐྱོན་ཆ་དེ་འདྲ་རྙེད་སོན་བྱུང་ཚེ། ཁོས་བཀོལ་ཆས་དེའི་ཁོངས་སུ་འཇབ་རྒོལ་བྱས་ཏེ་དྲ་ཐོག་གི་ནག་ཉེས་གསོག་པའི་ལས་རྩོམ་ངེས།

### བཀོལ་ཆས་བཟོ་སྐྲུན་མཁན།:
བཀོལ་ཆས་ཤིག་རང་ཉིད་ཀྱི་ཁ་པར་སྟེང་དུ་ཕབ་ལེན་མ་བྱས་པའི་སྔོན་དུ། བཀོལ་ཆས་དེ་བཟོ་སྐྲུན་བྱེད་མཁན་སུ་ཡིན་མིན་ཞིབ་འཇུག་བྱེད་རོགས། བཀོལ་ཆས་བཟོ་སྐྲུན་བྱེད་མཁན་རུལ་སུངས་སུ་གྱུར་ཡོད་ཚེ། ཁོས་བཟོས་པའི་བཀོལ་ཆས་ཀྱང་རུལ་སུངས་སུ་གྱུར་ཡོད་པ་ཁོ་ཐག་ཡིན། མཉེན་ཆས་མཛོད་ནང་དུ་བྱེད་ལས་གཅིག་མཚུངས་ཡིན་པའི་བཀོལ་ཆས་མང་པོ་ཡོད་ཚེ། དེ་དག་གི་ཁོངས་ནས་གཅིག་མ་འདེམས་གོང་། བཀོལ་ཆས་རེ་རེའི་བཟོ་སྐྲུན་བྱེད་མཁན་བྱེད་མཁན་སུ་ཡིན་མིན་ཞིབ་ལྟ་བྱོས། 

### ཨོ་ཕོ་ཁ་པར་ནང་གི་བཀོལ་ཆས་བཟོ་སྐྲུན་མཁན་སུ་ཡིན་མིན་ལྟ་བར། 

1. བཀོལ་ཆས་ཚོང་ཁང་ལ་སོང་། 
![/assets/img/app-sec-feat/android/image10-293x300.jpg](/assets/img/app-sec-feat/android/image10-293x300.jpg)

2. འཆར་ངོས་གཡས་ཀྱི་མཐའ་ན་ཡོད་པའི་ “ངའི”（我的）ཐོག་ལ་ནོན།
![/assets/img/app-sec-feat/android/image13-300x291.jpg](/assets/img/app-sec-feat/android/image13-300x291.jpg)

3. ངའི་བཀོལ་ཆས（我的应用）་ཀྱི་ཐོག་ཏུ་ནོན། 
![/assets/img/app-sec-feat/android/image6-286x300.jpg](/assets/img/app-sec-feat/android/image6-286x300.jpg)

4. བཀོལ་ཆས་གང་རུང་ཞིག་འདེམས།
![/assets/img/app-sec-feat/android/image23-300x291.jpg](/assets/img/app-sec-feat/android/image23-300x291.jpg)

5. འདིར་ཁྱེད་ཀྱིས་བཀོལ་ཆས་འདི་སུས་བཟོ་སྐྲུན་བྱས་མིན་གསལ་པོར་ཤེས་ཐུབ།
![/assets/img/app-sec-feat/android/image3.jpg](/assets/img/app-sec-feat/android/image3.jpg)

## བཀོལ་ཆས་གསར་སྣོན་གྱི་ཟིན་ཐོ། 
བཀོལ་ཆས་ཤིག་རང་ཉིད་ཀྱི་ཁ་པར་སྟེང་དུ་ཕབ་ལེན་མ་བྱས་པའི་སྔོན་དུ། བཀོལ་ཆས་དེའི་ཐོན་གསར་ཤོས་ག་དུས་འདོན་སྤེལ་བྱས་ཡོད་མེད་ལྟ་རྒྱུ་བརྗེད་མི་རུང་། མི་མང་པོ་ཞིག་གིས་བཀོལ་ཆས་གང་རུང་གི་རྒྱབ་ལྗོངས་ལ་ཞིབ་འཇུག་གང་ཡང་མ་བྱས་པའི་ཐོག་ནས་གང་འདོད་ལྟར་ཕབ་ལེན་བྱེད་ཀྱི་ཡོད། བཀོལ་ཆས་ལ་གསར་སྣོན་བྱེད་རྒྱུ་མེད་ཚེ།  བཀོལ་ཆས་གང་རུང་གི་ནང་དུ་ཡོད་པའི་སྐྱོན་ཆའི་རིགས་དག་སེལ་དང་ཡོ་བསྲང་བྱེད་མཁན་མེད་པས། དྲ་ཇག་གིས་བཀོལ་ཆས་དེའི་ནང་གི་སྐྱོན་ཆ་བེད་སྤྱད་དེ་ཁྱེད་ཀྱི་ཁ་པར་ལ་སྟངས་འཛིན་བྱེད་སྲིད། 

### བཀོལ་ཆས་གསར་སྣོན་གྱི་ཟིན་ཐོ་ལ་ལྟ་སྟངས། (དཔེ་མཚོན། ཨོ་ཕོ་ཁ་པར།)
1. བཀོལ་ཆས་ཚོང་ཁང་ལ་སོང་།
![/assets/img/app-sec-feat/android/image10-293x300.jpg](/assets/img/app-sec-feat/android/image10-293x300.jpg)

2. འཚོལ་བཤེར་ཡིག་སྒམ་གྱི་ནང་དུ་རང་ཉིད་ཀྱིས་ཕབ་ལེན་བྱེད་འདོད་པའི་བཀོལ་ཆས་དེ་ཚོལ།
![/assets/img/app-sec-feat/android/image1-300x256.jpg](/assets/img/app-sec-feat/android/image1-300x256.jpg)

3. འཆར་ངོས་ཀྱི་མཐའ་ལ་བཀོལ་ཆས་ཐོན་རིམ་ག་ཚོད་ཡིན་མིན་དང་། དེ་ག་དུས་གསར་སྣོན་བྱས་ཡོད་མེད་མཐོང་ཐུབ།
![/assets/img/app-sec-feat/android/image19.jpg](/assets/img/app-sec-feat/android/image19.jpg)

## NoRoot མེ་གྱང་། 
ཁ་པར་ནང་གི་བཀོལ་ཆས་ཕལ་ཆེ་བ་བཀོལ་སྤྱོད་བྱེད་པར་དྲ་རྒྱ་དགོས་ཀྱི་ཡོད་ལ། བཀོལ་ཆས་དེ་དག་གིས་ག་དུས་གཞི་གྲངས་གཏོང་ལེན་བྱེད་ཀྱི་ཡོད་མེད་ང་ཚོས་ཧ་མི་གོ  NoRoot མེ་གྱང་གིས་བཀོལ་ཆས་ཁག་གིས་དྲ་རྒྱ་ག་དུས་སྤྱོད་ཆོག་མིན་དང་ཇི་ལྟར་སྤྱོད་མིན་སོགས་ཁྱེད་ལ་དོ་དམ་བྱེད་དུ་འཇུག་གི་ཡོད། 

ཁྱེད་ཀྱིས་NoRoot མེ་གྱང་བཀོལ་ཆས་དེ་ཕབ་ལེན་བྱས་ཏེ། བཀོལ་ཆས་དེ་ཁ་ཕྱེ།  དེ་ནས་འགོ་འཛུགས་ཀྱི་མཐེབ་ཅུ་ཐོག་ལ་མནན་ཏེ། ཁྱེད་ཀྱི་ཁ་པར་སྟེང་དུ་མེ་གྱང་གི་ཞབས་ཞུ་འགོ་འཛུགས་བྱེད་དུ་བཅུག
![/assets/img/app-sec-feat/android/image27.jpg](/assets/img/app-sec-feat/android/image27.jpg)

བཀོལ་ཆས་འདིས་ཁྱེད་རང་VPN་ལ་མཐུད་ཆོག་པའི་ཆོག་མཆན་ཞུ་ངེས།  OK ཐོག་ལ་མནན་ཏེ་འགོ་རྩོམ་དགོས།
![/assets/img/app-sec-feat/android/image14.jpg](/assets/img/app-sec-feat/android/image14.jpg)

ཤེས་དགོས་པ་ཞིག་ནི། འདིར་དོན་དངོས་ཐོག་VPN དང་དྲ་སྦྲེལ་བྱེད་ཀྱི་མེད། དེའི་ཚབ་ཏུ། བཀོལ་ཆས་ཤིག་གིས་དྲ་རྒྱ་ལ་མཐུད་ཐེངས་རེར། གཞི་གྲངས་ཀྱི་ཆ་ཤས་ཁག་NoRoot མེ་གྱང་གི་བཀོལ་ཆས་ནང་ལ་ཁ་བསྐོར་ཏེ། བཀོལ་ཆས་དེ་དྲ་རྒྱ་ལ་མཐུད་དགོས་མིན་ཐག་གཅོད་བྱེད་ཀྱི་ཡོད། 

VPNདྲ་སྦྲེལ་ནི་ཁྱེད་ཀྱི་ཡོ་ཆས་དང་NoRoot མེ་གྱང་གཉིས་ཀྱི་བར་དུ་བསྐྲུན་གྱི་ཡོད། བཀོལ་ཆས་འདིས་མ་ལག་གི་ཡིག་ཆ་གང་ཡང་བཅོས་སྒྱུར་བྱེད་ཀྱི་མེད་སྟབས། རོ་ཐུ་བྱས་མེད་པའི་ཡོ་ཆས་ཁག་གི་སྟེང་དུའང་ལས་ཀ་བྱེད་ཐུབ་ཀྱི་ཡོད། 

![/assets/img/app-sec-feat/android/image30.png](/assets/img/app-sec-feat/android/image30.png)

ཁྱེད་ཀྱིས་བཀོལ་ཆས་འདི་བཀོལ་སྤྱོད་བྱེད་འགོ་ཚུགས་པ་ནས་བཟུང་། ཉིན་ཁ་ཤས་ཀྱི་རིང་དུ། ཁ་པར་ནང་གི་བཀོལ་ཆས་གང་རུང་གིས་དྲ་རྒྱར་མཐུད་པའི་འབད་རྩོལ་བྱེད་དུས། NoRoot མེ་གྱང་གིས་ཁྱེད་ལ་དེའི་སྐོར་བརྡ་ལན་གཏོང་ངེས་ལ། ཁྱེད་ཀྱིས་བཀོལ་ཆས་དེ་དྲ་རྒྱ་ལ་མཐུད་དུ་འཇུག་མིན་ཐག་གཅོད་བྱེད་ཆོག
![/assets/img/app-sec-feat/android/image25-150x300.jpg](/assets/img/app-sec-feat/android/image25-150x300.jpg)

ཁྱེད་ཀྱིས་བཀོལ་ཆས་དེ་དྲ་རྒྱ་ལ་མཐུད་དུ་འཇུག་མིན་ཐག་གཅོད་བྱས་ཚར་ན། NoRoot མེ་གྱང་གིས་ཁྱེད་ཀྱི་ཆོག་མཆན་ལ་གཞིགས་ཏེ་སྒྲིག་འགོད་བྱེད་ངེས་ལ། དེར་ཁྱེད་ཀྱིས་བསྐྱར་ཞིབ་བྱེད་ཆོག

ཆོག་མཆན་ལ་སྒུག་བཞིན་པའི་བཀོལ་ཆས་ཁག་ཀྱང་སྒུག་ཐོའི་ནང་དུ་ཉར་ཚགས་བྱེད་ངེས་ལ། དེ་ཡང་ཁྱེད་ཀྱིས་བསྐྱར་ཞིབ་བྱེད་ཆོག 

བཀོལ་ཆས་ཤིག་ལ་དྲ་སྦྲེལ་གྱི་ཆོག་མཆན་སྤྲད་ཚར་ན། ཁ་པར་ནང་གི་དྲ་དང་སྐུད་མེད་དྲ་བ་གཉིས་ཀར་སྦྲེལ་ཆོག་པའི་ཆོག་མཆན་སྤྲད་པ་རེད། ཁྱེད་ཀྱིས་བཀོལ་ཆས་གང་རུང་ཞིག་སྐུད་མེད་དྲ་བའམ་ཁ་པར་ནང་གི་དྲ་གང་རུང་ལ་མ་གཏོགས་སྦྲེལ་དུ་འཇུག་འདོད་མེད་ཚེ། བཀོལ་ཆས་ཀྱི་ཐོ་གཞུང་ཁོངས་ནས་དེ་བཅོས་སྒྱུར་བྱེད་ཆོག
![/assets/img/app-sec-feat/android/image24.jpg](/assets/img/app-sec-feat/android/image24.jpg)

ཆོག་མཆན་སྤྲད་འདོད་མེད་ཚེ། དེ་འདིར་ཕྱིར་འཐེན་བྱེད་ཆོག
དེ་མ་ཟད། ཁྱེད་ཀྱིས་སོ་སོའི་ཁ་པར་སྟེང་དུ་ཕབ་ལེན་བྱས་ཡོད་པའི་བཀོལ་ཆས་ཁག་ལ་ཡོངས་ཁྱབ་འཚག་སེལ་བསྐྲུན་ཆོག   གལ་ཏེ།  IP དང་དྲ་བའི་མཐུད་སྣེ་གང་རུང་ཁྱེད་ཀྱི་ཁ་པར་ནང་དུ་ཕབ་ལེན་བྱས་ཡོད་པའི་བཀོལ་ཆས་ཁག་དང་སྦྲེལ་དུ་འཇུག་འདོད་མེད་ཚེ། ཡོངས་ཁྱབ་འཚག་སེལ་གྱི་ཁོངས་སུ་སྔོན་འགྲོའི་འཚག་སེལ་གསར་པའི་གདམ་གའི་ཐོག་ལ་མནན་རྗེས། IP་དང་དྲ་བའི་མཐུད་སྣེའི་གནས་ཚུལ་ཁག་བསྐང་དགོས། 
![/assets/img/app-sec-feat/android/image12.jpg](/assets/img/app-sec-feat/android/image12.jpg)

མཐའ་མར། འབྲེལ་མཐུད་བྱེད་དུ་འཇུག་པ་དང་བཀག་འགོག་གི་གདམ་ག་གང་རུང་འདེམས་རྗེས། སྒྲིག་འགོད་དེ་ཉར་ཚགས་བྱོས། ཁ་སྣོན་བྱས་པའི་འཚག་སེལ་དེ་བཀོལ་ཆས་བྱེ་བྲག་རེ་རེ་ལ་ལས་བགོས་བྱེད་ཆོག་ལ། བཀོལ་ཆས་ཀྱི་གདམ་གའི་ཁོངས་ནས་བཀོལ་ཆས་གང་རུང་གི་མིང་གི་ཐོག་ཏུ་མནན་ཏེ་སྒྲིག་བཟོ་བྱེད་ཆོག
![/assets/img/app-sec-feat/android/image16-150x300.jpg](/assets/img/app-sec-feat/android/image16-150x300.jpg)

## Virus Total 
VirusTotal ནི། ནད་དུག་ལ་བརྟག་དཔྱད་བྱ་སའི་དྲ་གནས་གལ་ཆེན་ཞིག་ཡིན་ལ། དེས་ནད་དུག་འགོག་བྱེད་ཀྱི་མ་ལག་༧༠ ལྷག་སྤྱད་དེ་ཞིབ་བཤེར་བྱེད་ཀྱི་ཡོད། འཛད་སྤྱོད་པ་ཞིག་གིས་རང་ཉིད་ཀྱི་རྩིས་འཕྲུལ་སྟེང་གི་ཡིག་ཆ་གང་རུང་ཞིག་དྲ་གནས་འདིར་ཡར་འཇུག་བྱེད་ཆོག་ལ། དེ་བཞིན་དྲ་ཚིགས་གང་རུང་གི་འབྲེལ་ཐག་ཀྱང་ཞིབ་བཤེར་བྱེད་ཆོག

དྲ་ཚིགས་ཤིག་གི་འབྲེལ་ཐག་དང་། ཡིག་ཆ་གང་རུང་དྲ་གནས་འདིར་རྩིས་སྤྲོད་བྱེད་དུས། ཞིབ་བཤེར་གྱི་གྲུབ་འབྲས་ཞིབ་བཤེར་གྱི་འཛད་སྤྱོད་པ་དང་། ནད་དུག་སྐོར་ལ་ཞིབ་འཇུག་བྱེད་མཁན་གྱི་འབྲེལ་ཡོད་ཚན་པ་གཉིས་ཀར་མཁོ་སྤྲོད་བྱེད་ཀྱི་ཡོད། ནད་དུག་སྐོར་ལ་ཞིབ་འཇུག་བྱེད་མཁན་གྱི་འབྲེལ་ཡོད་ཚན་པས་ཞིབ་བཤེར་གྱི་གྲུབ་འབྲས་དེ་ཁོང་ཚོའི་མ་ལག་ཡར་རྒྱས་གཏོང་བའི་ཞིབ་འཇུག་གི་ལས་གཞིའི་ཁྲོད་དུ་བཀོལ་སྤྱོད་བྱེད་ཀྱི་ཡོད། 

གློག་ཀླད་དྲ་ཚིགས་བརྒྱུད་ནས། Virus Total ཕབ་ལེན་བྱོས། [https://s3.amazonaws.com/loklad.com/virustotal.html](https://s3.amazonaws.com/loklad.com/virustotal.html)

## སའེ་ཧྥོན། (Psiphon)

སའེ་ཧྥོན་ནི། སྤྱི་སྤྱོད་ཀྱི་དྲ་བ་བཀོལ་སྤྱོད་བྱེད་པའི་སྐབས་སུ་སྲུང་སྐྱོབ་ཀྱི་དྲ་བ་ཞིག་བསྐྲུན་མཁན་གྱི་རྟོག་བཟོས་མི་སྒེར་དྲ་བ་(VPN)ཞིག་ཡིན་ལ། དེས་ཁྱེད་ཀྱི་དྲ་བའི་བཞུར་རྒྱུན་གསང་སྡོམ་བྱེད་ཀྱི་ཡོད། 

སའེ་ཧྥོན་སྐོར་གྱི་ཞིབ་ཕྲའི་གནས་ཚུལ་དང་། ཕབ་ལེན་བྱེད་སྟངས་ཀྱི་ལམ་སྟོན་ཁག་གཤམ་གྱི་འབྲེལ་ཐག་འདི་བརྒྱུད་ནས་རག་ཐུབ། 

[](http://lamyi9.com/psiphon/)

<hr>

# ཀུ་ཤུ་བཀོལ་ཆས་ཀྱི་བདེ་འཇགས། -1

## བཀོལ་ཆས་ཀྱི་ཆོག་མཆན།
ཁྱད་ཆོས་སྣ་འཛོམས་ཅན་གྱི་ཁ་པར་བཀོལ་སྤྱོད་བྱེད་མཁན་ཁག་གི་ཁ་པར་ནང་གི་ཆ་སྙོམས་ཀྱི་བཀོལ་ཆས་གྲངས་ཚད་ནི་༤༠་ནས་༥༠་ཙམ་ཆགས་ཀྱི་ཡོད་ལ། བཀོལ་ཆས་ཕལ་ཆེ་བ་དང་ཐོག་བཀོལ་སྤྱོད་བྱེད་པའི་སྐབས་སུ། དེ་དག་གིས་ཁ་པར་ནང་གི་པར་ཆས་དང་། འབྲེལ་མི། སྐད་སྦུག སྡོད་གནས་སོགས་་མི་སྒེར་གྱི་གཞི་གྲངས་དང་ཁ་པར་གྱི་ཁྱད་ཆོས་ཁག་སྤྱོད་ཆོག་པའི་ཆོག་མཆན་ཞུ་ཡི་ཡོད།  ཆོག་མཆན་དེ་དག་སྤྲོད་མིན་གྱི་གདམ་ག་འཛད་སྤྱོད་པའི་ལག་ཏུ་ཡོད་ཀྱང་། འཛད་སྤྱོད་པ་མང་ཆེ་བས་མནོ་བསམ་གང་ཡང་མ་བཞེས་པའི་ཐོག་ནས་བཀོལ་ཆས་ཁག་ལ་ཆོག་མཆན་སྤྲད་རྐྱང་བྱེད་ཀྱི་ཡོད། ཆོག་མཆན་དེ་དག་མང་པོ་ཞིག་བཀོལ་ཆས་ཀྱི་བྱེད་ལས་རྩོམ་པར་དགོས་ངེས་ཡིན་རུང་། མཚམས་རེར། བཀོལ་ཆས་ཁ་ཤས་ཀྱིས་འབྲེལ་མེད་དམ་དགོས་མེད་ཀྱི་ཆོག་མཆན་མང་པོ་ཞུ་གི་ཡོད། 

 

ང་ཚོས་ཀུ་ཤུ་དང་ཨན་ཌོ་ཁ་པར་གཉིས་ཀའི་ནང་གི་མཛེས་བཟོའི་བཀོལ་ཆས(Makeup plus)་དཔེ་མཚོན་དུ་བཀོད། གལ་ཏེ། བཀོལ་ཆས་དེས་ཁ་པར་གྱི་པར་ཆས་སྤྱོད་ཆོག་པའི་ཆོག་མཆན་ཞུ་གི་ཡོད་ཚེ། དེ་དོན་དང་མཐུན་གྱི་ཡོད་རུང་། བཀོལ་ཆས་དེས་ཁྱེད་ཀྱི་ཁ་པར་ནང་གི་འབྲེལ་མི་ཚོ་ཧ་གོ་ཆོག་པའི་ཆོག་མཆན་ཞུ་གི་ཡོད་ཚེ། དེ་དོན་དང་མཐུན་མིན་རང་ཉིད་ལ་དྲི་བ་འདྲི་དགོས།

བཀོལ་ཆས་ཤིག་གིས་ཁྱེད་རང་སྒེར་གྱི་གནས་ཚུལ་གང་རུང་སྤྱོད་ཆོག་པའི་ཆོག་མཆན་ཞུ་གི་ཡོད་པ་ཙམ་གྱིས། བཀོལ་ཆས་དེ་མཐའ་གཅིག་ཏུ་ངན་པ་ཡིན་པའི་ངེས་པ་མེད། གང་ཡིན་ཞེ་ན། དཔེར་ན། ལུས་སྦྱོང་རྗེས་འདེད་ཀྱི་བཀོལ་ཆས་ཤིག་གིས་ལས་ཀ་ཏག་ཏག་བྱེད་ཐུབ་པ་ལ། ཁྱེད་རང་གི་སྡོད་གནས་ཀྱི་གནས་ཚུལ་ཤེས་དགོས་ཀྱི་ཡོད་པ་ལྟ་བུ་རེད། གལ་ལྟར་བཀོལ་ཆས་གང་རུང་ཞིག་ཕབ་ལེན་མ་བྱས་པའི་སྔོན་དུ། བཀོལ་ཆས་དེས་ཆོག་མཆན་གང་དག་ཞུ་གི་ཡོད་མེད་དང་། དོན་དངོས་ཐོག་བཀོལ་ཆས་དེས་བྱེད་ལས་རྩོམ་པར་ཆོག་མཆན་དེ་དག་དགོས་ངེས་ཡིན་མིན་ཐད་ལ་ཞིབ་འཇུག་བྱེད་རྒྱུ་ཧ་ཅང་གལ་ཆེ། 

### ཀུ་ཤུ་ཁ་པར་སྟེང་གི་བཀོལ་ཆས་ཀྱི་ཆོག་མཆན། 
1. སྒྲིག་འགོད་ཀྱི་ཁོངས་སུ་ཕྱིན་ཏེ་འཆར་ངོས་ཡར་དེད་ན། དེའི་མཐའ་རུ་ཁ་པར་ནང་དུ་ཕབ་ལེན་བྱས་ཡོད་པའི་བཀོལ་ཆས་ཚང་མ་མཐོང་ཐུབ། 
![/assets/img/app-sec-feat/ios/image4-2-172x300.png](/assets/img/app-sec-feat/ios/image4-2-172x300.png)

2. བཀོལ་ཆས་ཁག་རེ་རེ་བཞིན་ཁ་ཕྱེ་སྟེ། ཆོག་མཆན་གང་དག་སྤྲད་ཡོད་མེད་ལྟོས། 
![/assets/img/app-sec-feat/ios/image22.png](/assets/img/app-sec-feat/ios/image22.png) 
གོང་གི་པར་ནང་གི་བཀོལ་ཆས་དེར་ Siri དང་འགུལ་སྐྱོད་ཀྱི་གཞི་གྲངས་གཉིས་ཀའི་ཆོག་མཆན་སྤྲད་ཡོད་པ་མཐོང་ཐུབ།

3.  ང་ཚོས་དཔེ་བརྗོད་གཞན་པ་ཞིག་འཇོག: སྐད་འཕྲིན།
![/assets/img/app-sec-feat/ios/image2-1.png](/assets/img/app-sec-feat/ios/image2-1.png) 
![/assets/img/app-sec-feat/ios/image19-1-663x1024.jpg](/assets/img/app-sec-feat/ios/image19-1-663x1024.jpg) 

4. སྐད་འཕྲིན་ཆོག་མཆན་མང་དག་ཅིག་སྤྲད་ཡོད་པ་མཐོང་གསལ་ལྟར། གལ་ཏེ་པར་ཆས་ཀྱི་ཆོག་མཆན་དགོས་གལ་ཆེན་པོ་མཐོང་གི་མི་འདུག་ཚེ། གཡས་ཕྱོགས་སུ་ཤུད་འདེད་བྱོས།

### རྒྱབ་ལྗོངས་ནས་བཀོལ་ཆས་སྤྱོད་པའི་ནུས་པ་བཀག་སྡོམ་བྱེད་སྟངས།
1. སྒྲིག་འགོད > རྒྱུན་སྤྱོད>རྒྱབ་ལྗོངས་ཀྱི་བཀོལ་ཆས་བསྐྱར་གསོ། 设置>通用>后台App 刷新
![/assets/img/app-sec-feat/ios/image24.png](/assets/img/app-sec-feat/ios/image24.png) 
![/assets/img/app-sec-feat/ios/image5-2.png](/assets/img/app-sec-feat/ios/image5-2.png) 

2. བཀོལ་ཆས་གསར་སྣོན་གྱི་བརྡ་ལན་དང་། འཕྲིན་ཐུང་གི་བརྡ་ལན་སོགས་འབྱོར་བར། བཀོལ་ཆས་ཕལ་ཆེ་བས་རྒྱབ་ལྗོངས་ནས་ལས་ཀ་བྱེད་དགོས་ཀྱི་ཡོད། འོན་ཀྱང་། ཁྱེད་ཀྱིས་བཀོལ་ཆས་བྱེ་བྲག་ཁག་ཅིག་གིས་རྒྱབ་ལྗོངས་ནས་ལས་ཀ་བྱེད་དགོས་ཀྱི་མེད་པར་དགོངས་ཚེ། དེ་དག་ནུས་མེད་བཟོས་ཆོག
![/assets/img/app-sec-feat/ios/image1-2.png](/assets/img/app-sec-feat/ios/image1-2.png) 
དཔེར་ན། འཕྲུལ་དེབ(iBooks)་ཀྱི་བཀོལ་ཆས་དེས་རྒྱབ་ལྗོངས་ནས་ལས་ཀ་བྱེད་དགོས་དོན་གང་ཡང་མེད།

བཀོལ་ཆས་ཀྱི་ཆོག་མཆན་ཁག་ལ་ཞིབ་བཤེར་དང་དོ་དམ་བྱེད་པ་དེས་ཁྱེད་ལ་བདེ་འཇགས་ཚད་མཐོ་ཤོས་དེ་སྤྲོད་མི་ཐུབ་རུང་། བདེ་འཇགས་ཀྱི་ཚད་གཞི་ངེས་ཅན་ཞིག་ཁག་ཐེག་བྱེད་པར།  ག་དུས་ཡིན་ཡང་། བཀོལ་ཆས་བཟོ་སྐྲུན་བྱེད་མཁན་གྱི་གནས་ཚུལ་རྒྱས་པ་དང་། ལོ་རྒྱུས་སོགས་ལ་ཞིབ་འཇུག་བྱེད་དགོས་ལ། དྲ་རྒྱའི་བདེ་འཇགས་ཀྱི་ལག་ལེན་གཞན་ཁག་ཀྱང་ལག་བསྟར་བྱེད་དགོས། 

རང་ཉིད་ཀྱིས་བཀོལ་སྤྱོད་བྱེད་ཀྱིན་མེད་པའི་བཀོལ་ཆས་ཁག་ཕྱིར་འདོན། 

གནས་སྟངས་ཁ་ཤས་ཀྱི་ཁྲོད་དུ། ང་ཚོས་མཚམས་རེར་རྒྱུ་མཚན་ག་གེ་མོ་ཞིག་གི་ཆེད་དུ། བཀོལ་ཆས་ཤིག་ཕབ་ལེན་བྱས་རྗེས། དེ་རང་ཉིད་ཀྱི་ཁ་པར་ནས་ཕྱིར་འདོན་བྱེད་རྒྱུ་བརྗེད་འགྲོ་གི་ཡོད། དེ་བཞིན། ང་ཚོས་ཁ་པར་ནང་དུ་དུས་རྒྱུན་བཀོལ་སྤྱོད་བྱེད་ཀྱི་མེད་པའི་བཀོལ་ཆས་མང་པོ་ཞིག་ཡོད། བཀོལ་ཆས་ཇི་ཙམ་གྱིས་མང་ན། འཇབ་རྒོལ་ཕོག་སའི་ལམ་ཁ་དེ་ཙམ་གྱིས་མང་བས། རྒྱུན་དུ་རང་ཉིད་ཀྱི་ཁ་པར་གཙང་བཟོ་བྱོས། 

## ཀུ་ཤུ་ཁ་པར་གྱི་ནང་ནས་བཀོལ་ཆས་ཕྱིར་འདོན།:

1. ཁ་པར་གྱི་འཆར་ངོས་མཐའ་མ་དེ་གཡོན་ཕྱོགས་སུ་དེད། དེ་རུ་བཀོལ་ཆས་ཀྱི་མཛོད་མཐོང་ངེས།
![/assets/img/app-sec-feat/ios/image7-2.png](/assets/img/app-sec-feat/ios/image7-2.png)

2. རང་ཉིད་ཀྱིས་མེད་པར་བཟོ་འདོད་པའི་བཀོལ་ཆས་དེ་འདེམས།
![/assets/img/app-sec-feat/ios/image11.png](/assets/img/app-sec-feat/ios/image11.png)

3. བཀོལ་ཆས་དེའི་ཐོག་ཏུ་རྒྱུན་རིང་པོར་མནན་བསྡད་རྗེས། བཀོལ་ཆས་གཙང་གསུབ་ཀྱི་ཐོག་ཏུ་ནོན།
![/assets/img/app-sec-feat/ios/image26.png](/assets/img/app-sec-feat/ios/image26.png)

## བཀོལ་ཆས་གསར་སྣོན།
མཉེན་ཆས་ཁག་གསར་སྣོན་བྱས་ན་ཁེ་ཕན་མང་པོ་ཡོད། གསར་སྣོན་བྱས་ན། ཁྱེད་ཀྱི་ཁ་པར་ལ་ཁྱད་ཆོས་གསར་པ་སྦྱིན་ཐུབ་པ་མ་ཟད། དུས་ཡོལ་གྱི་བྱེད་ནུས་ཁག་མེད་པར་བཟོ་ནུས།

དཔེར་ན། དུས་ཡོལ་གྱི་མཉེན་ཆས་ཤིག་བཀོལ་སྤྱོད་བྱེད་པ་ནི། རྐུན་མ་ལས་སླ་པོའི་ཐོག་ནས་ལྐོག་འཛུལ་བྱས་ཏེ་ཁྱེད་ཀྱི་ཅ་དངོས་རྐུ་ཐུབ་སའི་སྒོ་དང་སྒེའུ་ཁུང་ཆག་པའི་ཁང་པ་རྙིང་ཧྲུལ་ཅན་ཞིག་གི་ནང་དུ་སྡོད་པ་དང་མཚུངས། དུས་ཡོལ་གྱི་བཀོལ་ཆས་རིགས་ལ་བདེ་འཇགས་ཀྱི་ནུས་པ་ཞན་པས། འཇབ་རྒོལ་པར་ཁྱེད་རང་སྒེར་གྱི་གསང་བའི་གནས་ཚུལ་རིགས་ཏེ། དངུལ་ཁང་གི་གནས་ཚུལ་དང་ཁ་པར་གྱི་ལོ་རྒྱུས་སོགས་ལས་སླ་པོའི་ཐོག་ནས་རག་ཐུབ་ཀྱི་ཡོད།

### ཀུ་ཤུ་ཁ་པར་ནང་གི་བཀོལ་ཆས་ཁག་ཇི་ལྟར་གནས་སྣོན་བྱེད་དགོས།
1. ཀུ་ཤུ་ཁ་པར་གྱི་གཙོ་ངོས་ནས་ཀུ་ཤུའི་བིམ་མཛོད་ཀྱི་རྟགས་ཀྱི་ཐོག་ལ་ནོན།
 ![/assets/img/app-sec-feat/ios/image13-1-65x65.png](/assets/img/app-sec-feat/ios/image13-1-65x65.png)

2. འཆར་ངོས་གཡས་ཀྱི་སྟེང་ཕྱོགས་ཀྱི་སོ་སོའི་པར་མགོའི་ཐོག་ལ་ནོན།
![/assets/img/app-sec-feat/ios/image23.png](/assets/img/app-sec-feat/ios/image23.png)
བཀོལ་ཆས་ཁག་གི་ཐོ་གཞུང་མ་མཐོང་བའི་བར་དུ་འཆར་ངོས་མུ་མཐུད་དེ་ཡར་དེད། བཀོལ་ཆས་ཁག་གི་གཡས་ཕྱོགས་སུ་ “གསར་སྣོན” ཞེས་འཆར་བསྡད་ཡོད་པ་དེ་ཚོ་གསར་སྣོན་བྱེད་ཆོག
![/assets/img/app-sec-feat/ios/image12-1.jpg](/assets/img/app-sec-feat/ios/image12-1.jpg)

3. གསར་སྣོན་གྱི་ཡི་གེའི་ཐོག་ཏུ་མནན་ཚེ། བཀོལ་ཆས་ནང་འཇུག་བྱེད་འགོ་འཛུགས་ངེས།(ཆ་ཚང་གསར་སྣོན་གྱི་ཐོག་ལ་མནན་ནའང་ཆོག)

### ཀུ་ཤུ་ཁ་པར་ནང་གི་བཀོལ་ཆས་ཁག་རང་འགུལ་གྱི་ཐོག་ནས་གནས་སྣོན་བྱེད་སྟངས།
1. ཀུ་ཤུ་ཁ་པར་གྱི་སྒྲིག་འགོད་ཁོངས་ནས་ཀུ་ཤུའི་བིམ་མཛོད་ཀྱི་ཐོག་ལ་ནོན།设置>通用>App Store
![/assets/img/app-sec-feat/ios/image6-1-576x1024.png](/assets/img/app-sec-feat/ios/image6-1-576x1024.png)

2. གཡས་ཕྱོགས་སུ་དེད་དེ་རང་འགུལ་གསར་སྣོན་ནུས་ཡོད་བཟོས།
![/assets/img/app-sec-feat/ios/image25.png](/assets/img/app-sec-feat/ios/image25.png)

## ཀུ་ཤུ་ཁ་པར་ནང་གི་བཀོལ་ཆས་ཁག་ནུས་མེད་བཟོ་སྟངས།
སྤྱིར་བཀོལ་ཆས་ཤིག་ཀུ་ཤུ་ཁ་པར་གྱི་སྟེང་གནས་སྐབས་རིང་ནུས་མེད་བཟོ་བའི་ལམ་ཁ་ཞིག་མེད་ཀྱང་། བཀོལ་ཆས་ཤིག་གི་བྱེད་ལས་མཚམས་འཇོག་བྱེད་དུ་འཇུག་པའི་གདམ་ག་ཡོད། བཀོལ་ཆས་ཁ་པར་ནས་ཕྱིར་འདོན་བྱེད་པའི་གདམ་ག་འདིའི་ཁྲོད་དུ། བཀོལ་ཆས་དེས་ཁ་པར་གྱི་ནང་དུ་ཟིན་པའི་ཤོང་ཚད་མེད་པར་བཟོ་གི་ཡོད་རུང་། བཀོལ་ཆས་དེ་དང་འབྲེལ་བའི་གཞི་གྲངས་ཁག་མུ་མཐུད་ནས་ཁ་པར་གྱི་ནང་དུ་ཉར་ཚགས་བྱེད་ཀྱི་ཡོད། དེར་བརྟེན། ཁྱེད་ཀྱིས་བཀོལ་ཆས་དེ་བསྐྱར་དུ་བཀོལ་སྤྱོད་བྱེད་དགོས་དུས། ཀུ་ཤུ་བིམ་མཛོད་ཀྱི་ནང་དུ་ཕྱིན་ཏེ། ཕབ་ལེན་བྱེད་མ་དགོས་པར། ཁ་པར་འཆར་ངོས་སུ་ཡོད་པའི་བཀོལ་ཆས་དེའི་རྟགས་ཀྱི་སྒང་ལ་མནན་ཚེ། བཀོལ་ཆས་ཕབ་ལེན་བྱེད་ངེས་ལ། ཕབ་ལེན་གྲུབ་ན། ཁྱེད་ཀྱིས་བཀོལ་ཆས་དེ་སྔར་དང་གཅིག་མཚུངས་ལྟར་བཀོལ་སྤྱོད་བྱེད་ཐུབ། 

1. སྒྲིག་འགོད་ཀྱི་ཁོངས་སུ་ཕྱིན་ཏེ། རྒྱུན་སྤྱོད་ཀྱི་ཐོག་ལ་ནོན། 设置>通用
![/assets/img/app-sec-feat/ios/image20-1.png](/assets/img/app-sec-feat/ios/image20-1.png)

2. ཀུ་ཤུ་ཁ་པར་གྱི་གསོག་ཉར་(iphone 储存空间)ཐོག་ལ་ནོན།
![/assets/img/app-sec-feat/ios/image21.png](/assets/img/app-sec-feat/ios/image21.png)

3. གནས་སྐབས་རིང་བྱེད་ལས་མཚམས་འཇོག་ཏུ་འཇུག་འདོད་སའི་བཀོལ་ཆས་དེ་འདེམས།
![/assets/img/app-sec-feat/ios/image8-1.png](/assets/img/app-sec-feat/ios/image8-1.png)

4. བཀོལ་ཆས་ཕྱིར་འདོན་གྱི་གདམ་ག་དང་པོ་དེ་འདེམས།
![/assets/img/app-sec-feat/ios/image17.png](/assets/img/app-sec-feat/ios/image17.png)

## བཀོལ་ཆས་ཀྱི་སྐྱོན་ཆ། 
བཀོལ་ཆས་ཀྱི་སྐྱོན་ཆ་ནི། བཀོལ་ཆས་གང་རུང་གི་མ་ལག་གི་སྟེང་གི་ཞན་ཆའམ་སྐྱོན་ཆ་ལ་ཟེར་ཞིང་། དེ་དྲ་ཇག་གིས་གོ་སྐབས་སུ་བཟུང་སྟེ་བཀོལ་ཆས་ཀྱི་བདེ་འཇགས་ཉམས་དམས་སུ་གཏོང་གི་ཡོད། དྲ་ཇག་ཅིག་གིས་སྐྱོན་ཆ་དེ་འདྲ་རྙེད་སོན་བྱུང་ཚེ། ཁོས་བཀོལ་ཆས་དེའི་ཁོངས་སུ་འཇབ་རྒོལ་བྱས་ཏེ་དྲ་ཐོག་གི་ནག་ཉེས་གསོག་པའི་ལས་རྩོམ་ངེས།

### བཀོལ་ཆས་བཟོ་སྐྲུན་མཁན།
བཀོལ་ཆས་ཤིག་རང་ཉིད་ཀྱི་ཁ་པར་སྟེང་དུ་ཕབ་ལེན་མ་བྱས་པའི་སྔོན་དུ། བཀོལ་ཆས་དེ་བཟོ་སྐྲུན་བྱེད་མཁན་སུ་ཡིན་མིན་ཞིབ་འཇུག་བྱེད་རོགས། བཀོལ་ཆས་བཟོ་སྐྲུན་བྱེད་མཁན་རུལ་སུངས་སུ་གྱུར་ཡོད་ཚེ། ཁོས་བཟོས་པའི་བཀོལ་ཆས་ཀྱང་རུལ་སུངས་སུ་གྱུར་ཡོད་པ་ཁོ་ཐག་ཡིན། མཉེན་ཆས་མཛོད་ནང་དུ་བྱེད་ལས་གཅིག་མཚུངས་ཡིན་པའི་བཀོལ་ཆས་མང་པོ་ཡོད་ཚེ། དེ་དག་གི་ཁོངས་ནས་གཅིག་མ་འདེམས་གོང་། བཀོལ་ཆས་རེ་རེའི་བཟོ་སྐྲུན་བྱེད་མཁན་བྱེད་མཁན་སུ་ཡིན་མིན་ཞིབ་ལྟ་བྱོས།

བཀོལ་ཆས་བཟོ་སྐྲུན་མཁན་སུ་ཡིན་མིན་ལྟ་བར། 
1. ཀུ་ཤུའི་བིམ་མཛོད་ཀྱི་ཁོངས་སུ་ཕྱིན། 
![/assets/img/app-sec-feat/ios/image14.png](/assets/img/app-sec-feat/ios/image14.png)

2. རང་ཉིད་ཀྱིས་ཕབ་ལེན་བྱེད་འདོད་པའི་བཀོལ་ཆས་དེ་འཚོལ་བཤེར་ཡིག་སྒམ་གྱི་ནང་དུ་འཚོལ།

3. བཀོལ་ཆས་ཀྱི་ཐོག་ཏུ་ནོན།

4. དཔེ་མཚོན་འདིའི་ནང་དུ། བཀོལ་ཆས་འདི་བཟོ་མཁན King ཡིན། 

5. བཀོལ་ཆས་བཟོ་མཁན་གྱི་མིང་གི་ཐོག་ལ་བསྣུན་དུས། མི་དེས་བཟོས་པའི་བཀོལ་ཆས་གཞན་ཁག་གི་ཐོ་གཞུང་སྟོན་ངེས། 

![/assets/img/app-sec-feat/ios/image15-1.png](/assets/img/app-sec-feat/ios/image15-1.png)

6. གལ་ཏེ། ཁྱེད་ཀྱིས་བཀོལ་ཆས་བཟོ་མཁན་དེའི་སྐོར་གྱི་གནས་ཚུལ་ཞིབ་ཏུ་ཤེས་འདོད་ཚེ། སོ་སོའི་ཁ་པར་ནང་གི་འཚོལ་བཤེར་མ་ལག་གང་རུང་གི་ནང་དུ། བཀོལ་ཆས་བཟོ་མཁན་དེའི་སྐོར་ལ་འཚོལ་ཞིབ་བྱེད་ཆོག 

## བཀོལ་ཆས་གསར་སྣོན་གྱི་ཟིན་ཐོ། 
བཀོལ་ཆས་ཤིག་རང་ཉིད་ཀྱི་ཁ་པར་སྟེང་དུ་ཕབ་ལེན་མ་བྱས་པའི་སྔོན་དུ། བཀོལ་ཆས་དེའི་ཐོན་གསར་ཤོས་ག་དུས་འདོན་སྤེལ་བྱས་ཡོད་མེད་ལྟ་རྒྱུ་བརྗེད་མི་རུང་། མི་མང་པོ་ཞིག་གིས་བཀོལ་ཆས་གང་རུང་གི་རྒྱབ་ལྗོངས་ལ་ཞིབ་འཇུག་གང་ཡང་མ་བྱས་པའི་ཐོག་ནས་གང་འདོད་ལྟར་ཕབ་ལེན་བྱེད་ཀྱི་ཡོད། བཀོལ་ཆས་ལ་གསར་སྣོན་བྱེད་རྒྱུ་མེད་ཚེ།  བཀོལ་ཆས་གང་རུང་གི་ནང་དུ་ཡོད་པའི་སྐྱོན་ཆའི་རིགས་དག་སེལ་དང་ཡོ་བསྲང་བྱེད་མཁན་མེད་པས། དྲ་ཇག་གིས་བཀོལ་ཆས་དེའི་ནང་གི་སྐྱོན་ཆ་བེད་སྤྱད་དེ་ཁྱེད་ཀྱི་ཁ་པར་ལ་སྟངས་འཛིན་བྱེད་སྲིད།

### བཀོལ་ཆས་གསར་སྣོན་གྱི་ཟིན་ཐོ་ལ་ལྟ་སྟངས། 
1. ཀུ་ཤུའི་བིམ་མཛོད་ཀྱི་ཁོངས་སུ་ཕྱིན། 

2. རང་ཉིད་ཀྱིས་ནང་འཇུག་བྱེད་འདོད་པའི་བཀོལ་ཆས་དེ་འཚོལ་བཤེར་ཡིག་སྒམ་གྱི་ནང་དུ་འཚོལ།
![/assets/img/app-sec-feat/ios/image14.png](/assets/img/app-sec-feat/ios/image14.png)

3. བཀོལ་ཆས་ཀྱི་ཐོག་ཏུ་ནོན།
![/assets/img/app-sec-feat/ios/image9.png](/assets/img/app-sec-feat/ios/image9.png)

4. བཀོལ་ཆས་འདིའི་ཐོན་རིམ་1.203.0.2 ཡིན་པ་དང་། དེ་ཉིན་༦་སྔོན་ལ་གསར་སྣོན་བྱས་ཡོད་པ་སྟོན། དེའི་དོན་ནི། བཀོལ་ཆས་འདི་གསར་སྣོན་བྱས་ནས་རྒྱུན་རིང་པོ་ཕྱིན་མེད་པ་དང་། བཀོལ་ཆས་བཟོ་སྐྲུན་མཁན་གྱིས་བཀོལ་ཆས་འདིའི་ཐོག་ཏུ་མུ་མཐུད་ནས་ལས་ཀ་བྱེད་ཀྱི་ཡོད་པ་མཚོན།

### Virus Total 
VirusTotal ནི། ནད་དུག་ལ་བརྟག་དཔྱད་བྱ་སའི་དྲ་གནས་གལ་ཆེན་ཞིག་ཡིན་ལ། དེས་ནད་དུག་འགོག་བྱེད་ཀྱི་མ་ལག་༧༠ ལྷག་སྤྱད་དེ་ཞིབ་བཤེར་བྱེད་ཀྱི་ཡོད། འཛད་སྤྱོད་པ་ཞིག་གིས་རང་ཉིད་ཀྱི་རྩིས་འཕྲུལ་སྟེང་གི་ཡིག་ཆ་གང་རུང་ཞིག་དྲ་གནས་འདིར་ཡར་འཇུག་བྱེད་ཆོག་ལ། དེ་བཞིན་དྲ་ཚིགས་གང་རུང་གི་འབྲེལ་ཐག་ཀྱང་ཞིབ་བཤེར་བྱེད་ཆོག

 དྲ་ཚིགས་ཤིག་གི་འབྲེལ་ཐག་དང་། ཡིག་ཆ་གང་རུང་དྲ་གནས་འདིར་རྩིས་སྤྲོད་བྱེད་དུས། ཞིབ་བཤེར་གྱི་གྲུབ་འབྲས་ཞིབ་བཤེར་གྱི་འཛད་སྤྱོད་པ་དང་། ནད་དུག་སྐོར་ལ་ཞིབ་འཇུག་བྱེད་མཁན་གྱི་འབྲེལ་ཡོད་ཚན་པ་གཉིས་ཀར་མཁོ་སྤྲོད་བྱེད་ཀྱི་ཡོད། ནད་དུག་སྐོར་ལ་ཞིབ་འཇུག་བྱེད་མཁན་གྱི་འབྲེལ་ཡོད་ཚན་པས་ཞིབ་བཤེར་གྱི་གྲུབ་འབྲས་དེ་ཁོང་ཚོའི་མ་ལག་ཡར་རྒྱས་གཏོང་བའི་ཞིབ་འཇུག་གི་ལས་གཞིའི་ཁྲོད་དུ་བཀོལ་སྤྱོད་བྱེད་ཀྱི་ཡོད། 

གློག་ཀླད་དྲ་ཚིགས་བརྒྱུད་ནས། Virus Total ཕབ་ལེན་བྱོས། [https://s3.amazonaws.com/loklad.com/virustotal.html](https://s3.amazonaws.com/loklad.com/virustotal.html)

### སའེ་ཧྥོན། (Psiphon)
སའེ་ཧྥོན་ནི། སྤྱི་སྤྱོད་ཀྱི་དྲ་བ་བཀོལ་སྤྱོད་བྱེད་པའི་སྐབས་སུ་སྲུང་སྐྱོབ་ཀྱི་དྲ་བ་ཞིག་བསྐྲུན་མཁན་གྱི་རྟོག་བཟོས་མི་སྒེར་དྲ་བ་(VPN)ཞིག་ཡིན་ལ། དེས་ཁྱེད་ཀྱི་དྲ་བའི་བཞུར་རྒྱུན་གསང་སྡོམ་བྱེད་ཀྱི་ཡོད། 

དྲ་ལམ་ནས་བདེ་འཇགས་ངང་གནས་བར། ང་ཚོས་ཁྱེད་ལ་སའེ་ཧྥོན་རྟོག་བཟོས་མི་སྒེར་དྲ་བ་བཀོལ་སྤྱོད་བྱེད་དགོས་པའི་རེ་སྐུལ་ཞུ་གི་ཡོད།་ 