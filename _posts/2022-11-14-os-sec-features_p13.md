---
layout: post
title: ཨན་ཌོ་དང་ཀུ་ཤུ་ཉེར་སྤྱོད་མ་ལག་གི་ཉེན་སྲུང་ཁྱད་ཆོས་ཁག﻿
excerpt: p-13
---
# ཨན་ཌོ་ཉེར་སྤྱོད་མ་ལག་གི་ཉེན་སྲུང་གི་ཁྱད་ཆོས་ཁག- 1
**དམིགས་ཡུལ།** 
ཁྱེད་ཀྱི་ཡོ་ཆས་ཁག་གསང་སྡོམ་བྱེད་པ་དང་བརྟན་པོ་ཉར་བར་ཕན་ཐོགས་ཆེན་པོ་བསྒྲུབ་ཐུབ་པའི་ཉེར་སྤྱོད་མ་ལག་གི་ཉེན་སྲུང་ཁྱད་ཆོས་ཁག་ཧ་གོ་རྒྱུ་དང་ལག་ལེན་བསྟར་རྒྱུ་ཧ་ཅང་གལ་ཆེ། ཚོགས་ཐུན་འདིའི་ནང་དུ། ང་ཚོས་འཆར་ངོས་ལ་ཟྭའམ་སྒོ་ལྕགས་བཙན་པོ་བརྒྱབ་པ་ཡིན་ན། དེས་ཇི་ལྟར་བྱས་ཏེ་ཁྱེད་ཀྱི་གསང་རྒྱ་སྲུང་སྐྱོབ་བྱེད་པ་དང་།  ཁྱེད་ཀྱི་ཡོ་ཆས་ལ་ཚད་མཐོ་བའི་བདེ་འཇགས་མཁོ་སྤྲོད་བྱེད་ཐུབ་མིན་སྐོར་ལ་སྦྱོང་ཐུབ། ཟབ་སྦྱོང་འདིའི་ཁྲོད་དུ་ངོ་སྤྲོད་བྱས་པའི་བརྗོད་གཞི་ཁག་གིས་ཁྱེད་ལ་སོ་སོའི་གཞི་གྲངས་དང་ངོ་བོ་བོར་བརླག་མ་འགྲོ་བ་དང་། གཞན་གྱིས་བཀོལ་སྤྱོད་ལོག་པ་གཏོང་མ་ཐུབ་པ་བཟོ་བར་རོགས་འདེགས་བྱེད་ཐུབ། 
<hr>
**སྤྱི་བཤད།**
 ཨན་ཌོ་ཁ་པར་ཁག་ལ་ཐུན་མོང་གི་ཞབས་ཞུ་མཁོ་སྤྲོད་བྱེད་པའི་ཆེད་དུ། གཅིག་མཚུངས་ཀྱི་ཉེར་སྤྱོད་མ་ལག་བཟོས་ཏེ། ཁ་པར་གྱི་མཁྲེགས་ཆས་དང་མཉེན་ཆས་ཀྱི་རྒྱུ་ཆ་ཁག་ལ་དོ་དམ་བྱེད་ཀྱི་ཡོད།ཨན་ཌོ་ཁ་པར་ཁག་ནང་གི་ཉེར་སྤྱོད་མ་ལག་དེ་ལ་Android OS(安卓操作系统) ཟེར་གྱི་ཡོད་ལ། དེའི་བདག་པོ་ཨ་རིའི་གྷོ་གྷིལ་བཟོ་ཚོང་ཁང་ཡིན། ཨན་ཌོ་ནི་ཁུངས་འབྱེད་ཀྱི་ཉེར་སྤྱོད་མ་ལག་ཅིག་ཡིན་སྟབས། རྒྱ་ནང་གི་ཁ་པར་བཟོ་ཚོང་ཁང་ཁག་གིས་ཨན་ཌོ་མ་ལག་གཞི་རྩར་བཀོལ་ཏེ་གྷོ་གྷོལ་བཟོ་ཚོང་ཁང་གིས་བཟོས་ཡོད་པའི་ཨན་ཌོ་མ་ལག་ཁོངས་ཀྱི་སྔར་ཡོད་ཀྱི་ཞབས་ཞུ་ཁག་མེད་པར་བཟོས་ཡོད་ལ། དེའི་ཚབ་ཏུ་རང་ཉིད་ཀྱི་བཀོལ་ཆས་ཕབ་ལེན་གྱི་མཛོད་དང་ཞབས་ཞུ་ཁག་བསྐྲུན་གྱི་ཡོད། དེ་མ་ཟད། རྒྱ་ནང་གི་ཁ་པར་བཟོ་ཚོང་ཁང་ཁག་གིས་གྷོ་གྷིལ་གྱི་ཞབས་ཞུ་ཁག་ཀྱང་ཕབ་ལེན་བྱེད་མི་ཐུབ་པ་བཟོས་ཡོད།

## ཉེར་སྤྱོད་མ་ལག་གི་བདེ་འཇགས་ཀྱི་ཁྱད་ཆོས་ཁག :
སྤྱིར་བཏང་། ཉེར་སྤྱོད་མ་ལག་གི་བདེ་འཇགས་ཟེར་བའི་སྐབས་སུ། ཉེན་ཁ་དང་། ནད་འབུ། འབུ་སྲིན། མཉེན་འབུ། རྒྱང་རིང་གི་སིམ་འཛུལ་གྱི་འཇབ་རྒོལ་སོགས་ཀྱི་ཁྲོད་དུ། ཉེར་སྤྱོད་མ་ལག་སྲུང་སྐྱོབ་བྱེད་ཐབས་ཀྱི་དམིགས་བཀར་གྱི་གོ་རིམ་དང་ལག་ལེན་ཁག་ལ་ཟེར་གྱི་ཡོད་ལ། དེ་ནི་ཉེར་སྤྱོད་མ་ལག་གི་ཆ་ཚང་རང་བཞིན་དང་། གསང་བའི་རང་བཞིན། སྤྱོད་རུང་རང་བཞིན་སོགས་ཁག་ཐེག་བྱེད་པའི་བརྒྱུད་རིམ་ཞིག་ཡིན། ཨན་ཌོ་ཁ་པར་གྱི་ཉེར་སྤྱོད་མ་ལག་གི་སྤྱིར་བཏང་གི་ཁྱད་ཆོས་ཁག་འཛད་སྤྱོད་པའི་ངོ་བོ་ཁུངས་སྐྱེལ་ར་སྤྲོད་དང་། གཞི་གྲངས་གསོག་འཇོག་དོ་དམ་གཉིས་ཀྱི་ཁོངས་སུ་བསྡུ་ཆོག

### འཛད་སྤྱོད་པའི་ངོ་བོ་ར་སྤྲོད།
ཨན་ཌོ་ཉེར་སྤྱོད་མ་ལག་བཀོལ་སྤྱོད་བྱེད་མཁན་གྱི་འཛད་སྤྱོད་པ་ཞིག་རང་ཉིད་ཀྱི་ཁ་པར་གྱི་མ་ལག་ནང་འཛུལ་བའི་སྐབས་སུ། ཡོ་ཆས་ཀྱི་ཉེར་སྤྱོད་མ་ལག་གིས་འཛད་སྤྱོད་པ་དེ་སུ་ཡིན་མིན་ཞིབ་བཤེར་དང་ཁུངས་སྐྱེལ་བྱེད་ཀྱི་ཡོད། གོ་རིམ་འདིས་ཉེར་སྤྱོད་མ་ལག་ལ་མི་དེ་ཆོག་མཆན་ཡོད་པའི་འཛད་སྤྱོད་པ་ཞིག་ཡིན་མིན་ཁག་ཐེག་བྱེད་དུ་འཇུག་གི་ཡོད། གོ་རིམ་འདིའི་ཁོངས་སུ། གསང་ཚིག་དང་། དཔེ་དབྱིབས། མཛུབ་རིས། ངོ་གདོང་ངོས་འཛིན་སོགས་བརྒྱུད་ནས་ཁ་པར་གྱི་འཆར་ངོས་ཟྭ་རྒྱག་པའི་ཁྱད་ཆོས་ཁག་ཚུད་ཡོད། 
ཨན་ཌོ་ཁ་པར་གྱི་འཆར་ངོས(ཟྭ)སྒོ་ལྕགས། ཁ་པར་གྱི་འཆར་ངོས་ཟྭ་རྒྱག་པའི་ཁྱད་ཆོས་འདིས། འཛད་སྤྱོད་པས་སྒྲིག་བཟོ་བྱས་པའི་གསང་ཚིག་ཤེས་མཁན་ཁོ་ན་མ་གཏོགས། ཆོག་མཆན་མེད་པའི་མི་དག་ཁ་པར་གྱི་ནང་དུ་འཛུལ་དུ་མི་འཇུག མཛུབ་རིས་དང་ངོ་གདོང་ངོས་འཛིན་སོགས་སྐྱེ་དངོས་ཁྱད་རྟགས་ཁུངས་སྐྱེལ་བྱེད་པའི་བྱེད་ཐབས་བེད་སྤྱད་དེ་ཁ་པར་ཟྭ་རྒྱག་པ་དང་ཟྭ་འབྱེད་ཀྱི་ཡོད། ཁ་པར་བཀོལ་སྤྱོད་བྱེད་ཀྱི་མེད་པའི་གནས་སྐབས་སུ། ཁྱད་ཆོས་འདི་རང་འགུལ་གྱི་ཐོག་ནས་ནུས་ལྡན་བཟོས་ཏེ། མི་གཞན་གྱིས་ཁྱེད་ཀྱི་ཁ་པར་བཀོལ་སྤྱོད་བྱེད་མ་ཐུབ་པ་བཟོ་ཡི་ཡོད། 

|**དཔེ་མཚོན** མི་ཞིག་གིས་རང་ཉིད་ཀྱི་ཁང་པའི་ནང་དུ་ཡོད་པའི་རྒྱུ་ནོར་རྩ་ཆེན་དེ་དག་མི་གཞན་གྱིས་བརྐུ་བའི་ཉེན་ཁ་ཡོད་པ་ཤེས་ཏེ། ཁང་པའི་རྒྱལ་སྒོ་ལ་ཟྭ་རྒྱག་གི་ཡོད། གལ་ཏེ། ཁང་པར་ཟྭ་མ་བརྒྱབ་ཚེ། མི་གང་རུང་ཞིག་ཁྱེད་ཀྱི་ཁ་པའི་ནང་དུ་འཛུལ་ཏེ་རྒྱུ་ནོར་ཡོད་ཚད་རྐུ་འཁྱེར་བྱེད་ངེས། ཁ་པར་ལ་ཟྭ་རྒྱག་པ་དེར་ཁང་པའི་སྒོར་ཟྭ་རྒྱག་པའི་འདུ་ཤེས་འཛིན་ཆོག|

### གཞི་གྲངས་གསོག་འཇོག་དོ་དམ། :
ཨན་ཌོ་ཉེར་སྤྱོད་མ་ལག་གི་བདེ་འཇགས་ཀྱི་ཁྱད་ཆོས་འདིས། ཁ་པར་གྱི་གསོག་འཇོག་གཞི་གྲངས་ནང་འཛུལ་བའི་ཆོག་མཆན་དོ་དམ་བྱེད་ཀྱི་ཡོད་ལ། མི་གང་རུང་ཞིག་ལ་ཁ་པར་གྱི་གསོག་འཇོག་གཞི་གྲངས་ནང་འཛུལ་བའི་ཆོག་མཆན་ཡོད་མེད་དག་ཐེར་བྱས་ཏེ་ཁ་པར་གང་དེའི་འཛད་སྤྱོད་པའི་ངོ་བོ་ཁུངས་སྐྱེལ་ར་སྤྲོད་བྱེད་ཀྱི་ཡོད། ཁྱད་ཆོས་འདིའི་ཁོངས་སུ་གཞི་གྲངས་དང་། ཡིག་ཆ། ཉེར་སྤྱོད་མ་ལག མཉེན་ཆས་བྱ་རིམ་སོགས་སྲ་སྡེར་སྐུལ་ཆས་ཁྱོན་ཡོངས་ལ་གསང་སྡོམ་བྱེད་པའི་གསང་ཨང་གི་ཐབས་ལམ་ཡང་ཚུད་ཡོད། གོ་རིམ་འདིའི་མིང་ལ་སྡུད་སྡེར་ཡོངས་ཀྱི་གསང་སྡོམ་ཟེར། 
### སྡུད་སྡེར་ཡོངས་ཀྱི་གསང་སྡོམ།
 ཨན་ཌོ་ཁ་པར་གྱི་འཛད་སྤྱོད་པས་ ཁྱད་ཆོས་འདི་སྒྲིག་བཟོ་བྱས་ཚེ། དེས་གསང་སྡོམ་གྱི་གོ་རིམ་བརྒྱུད་དེ་ཁ་པར་ནང་དུ་གསོག་འཇོག་བྱས་ཡོད་པའི་གཞི་གྲངས་ཡོངས་རྫོགས་ཀློག་མི་ཐུབ་པའི་གཞི་གྲངས་ཀྱི་ངོ་བོར་བསྒྱུར་གྱི་ཡོད་ལ། དེ་ནས་འཛད་སྤྱོད་པར་སླར་གསོའི་གསང་བའི་ལྡེ་མིག་ཅིག་མཁོ་སྤྲོད་བྱེད་ཀྱི་ཡོད་ལ། གསང་བའི་ལྡེ་མིག་དེ་ཨང་གྲངས་དང་། ཡི་གེ མཚོན་རྟགས་སོགས་ཡོད་པའི་གསང་ཚིག་ཅིག་ཡིན།  འཛད་སྤྱོད་པ་ཞིག་ཁ་པར་ནང་འཛུལ་ཐབས་བྱེད་པའི་སྐབས་སུ།  སླར་གསོའི་གསང་བའི་ལྡེ་མིག་དེ་གཏགས་དགོས་པའི་དགོས་འདུན་འདོན་གྱི་ཡོད་ལ། འཛད་སྤྱོད་པ་གང་དེས་གསང་བའི་ལྡེ་མིག་གཏགས་པ་འགྲིག་པ་ཡིན་ན། དེས་གསང་སྡོམ་བྱས་ཡོད་པའམ་ཀློག་མི་ཐུབ་པའི་གཞི་གྲངས་ཁག་ཕྱིར་ཀློག་ཐུབ་པའི་སྤྱིར་བཏང་གི་གཞི་གྲངས་ལ་བསྒྱུར་གྱི་ཡོད། 

 |**དཔེ་མཚོན** གལ་ཏེ། མི་ཞིག་གིས་རང་ཉིད་ཀྱི་ཁང་པར་ཟྭ་མ་བརྒྱབ་པའི་སྔོན་དུ། དེའི་ནང་དུ་ཡོད་པའི་་རྒྱུ་ནོར་མཐའ་དག་སྦས་པ་ཡིན་ན། རྐུན་མས་ཟྭ་གཏོར་ཏེ་ཁྱེད་ཀྱི་ཁང་པའི་ནང་དུ་འཛུལ་ཐུབ་རུང་། ཁོས་རྒྱུ་ནོར་གང་ཡང་བརྐུ་མི་ཐུབ། འདིས་ཁྱེད་ཀྱི་རྩ་ཆེའི་རྒྱུ་ནོར་ལ་བདེ་འཇགས་འཕར་མ་ཞིག་མཁོ་སྤྲོད་བྱས་སྟབས། གཞན་གྱིས་བརྐུ་རྒྱུར་དཀའ་ལས་ཁག་ཏུ་བཏང་ཡོད། སྡུད་སྡེར་ཡོངས་ཀྱི་གསང་སྡོམ་ཟེར་བ་དེ། རང་ཉིད་ཀྱི་རྩ་ཆེའི་རྒྱུ་ནོར་ཁག་སྦས་ཏེ། རྐུན་མས་རྙེད་མི་ཐུབ་པ་ཞིག་བཟོ་བ་ཞིག་ལ་གོ་ན་འགྲིག|

## ཨན་ཌོ་ཁ་པར་གྱི་འཆར་ངོས་ཀྱི་སྒོ་ལྕགས་ཇི་ལྟར་ནུས་ལྡན་བཟོ་དགོས།
**དྲན་གསོ།** ཁྱེད་ཀྱི་ཁ་པར་གྱི་འཆར་ངོས་ཟྭ་རྒྱག་སྟངས་ལ་རིགས་མི་འདྲ་བ་སྣ་ཚོགས་ཤིག་ཡོད་ཀྱང་། གསང་ཚིག་འཇོག་པ་དེ་བདེ་འཇགས་ཀྱི་ཆ་ནས་བཟང་བས། ངའི་ངོས་ནས་ཁྱེད་ཀྱིས་གདམ་ག་དེ་བཀོལ་བའི་རེ་སྐུལ་ཞུ་བཞིན་ཡོད།

- ངོ་གདོང་བཤེར་ཏེ་འཆར་ངོས་ཁ་འབྱེད་པ། 
	- བཟང་ཆ།: བརྟན་པོ་ཡོད་ལ་མགྱོགས་པོ་ཡང་ཡོད། དེ་མ་ཟད་བློར་འཛིན་མི་དགོས། 
	- སྐྱོན་ཆ།: མི་གང་རུང་ཞིག་གིས་ཁྱེད་རང་གི་ངོ་གདོང་བཙན་གྱིས་བཤེར་བཅུག་སྟེ་འཆར་ངོས་ཁ་འབྱེད་ཆོག  ཁ་པར་ཁ་ཤས་ཀྱི་ནང་དུ། ངོ་གདོང་དངོས་སུ་བཤེར་མ་དགོས་པར། ཁ་པར་གྱི་བདག་པོའི་འདྲ་པར་ཞིག་བཤེར་ཀྱང་ཁ་འབྱེད་ཀྱི་ཡོད། 
- མཛུབ་རིས།:
	- བཟང་ཆ།: བརྟན་པོ་ཡོད་ལ་མགྱོགས་པོ་ཡང་ཡོད། དེ་མ་ཟད་བློར་འཛིན་མི་དགོས། 
	- སྐྱོན་ཆ།: མི་གང་རུང་ཞིག་གིས་ཁྱེད་རང་ལ་བཙན་གྱིས་འཆར་ངོས་ཁ་འབྱེད་དུ་བཅུག་ཆོག 
- དཔེ་དབྱིབས།:
	- བཟང་ཆ།: མགྱོགས་པོ་ཡོད་པས་དུས་ཚོད་མང་པོ་ཆུད་ཟས་སུ་མི་གཏོང་།
	- སྐྱོན་ཆ།: གཞན་གྱིས་ཚོད་དཔག་བྱེད་སླ། མི་ཞིག་གིས་གསང་གྲངས་གཏགས་ཏེ་ཁ་པར་གྱི་འཆར་ངོས་ཁ་འབྱེད་ཀྱི་ཡོད་པ་དེ་བརྙན་བླངས་ཏེ། དེ་ཚད་མཐོ་བའི་མིས་བཟོས་རིག་རྩལ་གྱི་རྩིས་ཚུལ་བེད་སྤྱད་དེ་སྐར་ཆ་དང་སྐར་མ་ཁ་ཤས་ཀྱི་ནང་དུ་གཏོར་ཐུབ་ཀྱི་ཡོད། 
- གསང་གྲངས།:
	- བཟང་ཆ།: དུས་ཚོད་མང་པོ་ཆུད་ཟས་སུ་མི་གཏོང་ལ། དྲན་ཡང་སླ།
	- སྐྱོན་ཆ།: གཞན་གྱིས་ཚོད་དཔག་བྱེད་སླ། མི་ཞིག་གིས་གསང་གྲངས་གཏགས་ཏེ་ཁ་པར་གྱི་འཆར་ངོས་ཁ་འབྱེད་ཀྱི་ཡོད་པ་དེ་བརྙན་བླངས་ཏེ། དེ་ཚད་མཐོ་བའི་མིས་བཟོས་རིག་རྩལ་གྱི་རྩིས་ཚུལ་བེད་སྤྱད་དེ་སྐར་ཆ་དང་སྐར་མ་ཁ་ཤས་ཀྱི་ནང་དུ་གཏོར་ཐུབ་ཀྱི་ཡོད། 
- གསང་ཚིག: 
	- བཟང་ཆ།: བརྟན་པོ་ཡོད་པ་མ་ཟད། གཞན་གྱིས་བཙན་སྐུལ་བྱེད་ས་མི་འགྲོ
	- སྐྱོན་ཆ།: གོང་གི་ཐབས་ལམ་གཞན་དང་བསྡུར་ན། གསང་ཚིག་གཏོར་བར་དུས་ཚོད་མང་པོ་འགོར་གྱི་ཡོད། 

### ཨན་ཌོ་ཁ་པར་གྱི་འཆར་ངོས་ཟྭ་རྒྱག་སྟངས་ཀྱི་གོ་རིམ།
**དྲན་གསོ།** ཁྱེད་ཀྱི་ཁ་པར་གྱི་འཆར་ངོས་ཟྭ་རྒྱག་སྟངས་ལ་རིགས་མི་འདྲ་བ་སྣ་ཚོགས་ཤིག་ཡོད་ཀྱང་། གསང་ཚིག་འཇོག་པ་དེ་བདེ་འཇགས་ཀྱི་ཆ་ནས་བཟང་བས། ངའི་ངོས་ནས་ཁྱེད་ཀྱིས་གདམ་ག་དེ་བཀོལ་བའི་རེ་སྐུལ་ཞུ་བཞིན་ཡོད།

གཤམ་དུ་ཨན་ཌོ་ཁ་པར་གྱི་འཆར་ངོས་སྒོ་འབྱེད་སྟངས་དེ་གསང་ཚིག་གི་ཐོག་ཏུ་ཇི་ལྟར་སྒྲིག་འགོད་བྱེད་དགོས་མིན་གྱི་གོ་རིམ་ཁག་བསྟན་ཡོད།
1. སྒྲིག་འགོད་（设置）ཀྱི་ཁོངས་སུ་འཛུལ་ཏེ། བདེ་འཇགས་（安全）ཀྱི་སྒང་དུ་ནོན། 
![/assets/img/os-sec-feat/android/1.jpg](/assets/img/os-sec-feat/android/1.jpg)

2. ཁྱེད་ཀྱི་ད་ལྟའི་འཆར་ངོས་ཟྭ་རྒྱག་སྟངས་ཀྱི་གདམ་གའི་སྒང་དུ་མནན་ཏེ། གསང་གྲངས་གསར་བཟོ་དང་བརྗེ་སྒྱུར་བྱེད་དགོས། དཔེར་ན། འཆར་ངོས་ཀྱི་ཟྭའི་(屏幕锁定)སྒང་དུ་ནོན། 
![/assets/img/os-sec-feat/android/2.jpg](/assets/img/os-sec-feat/android/2.jpg)

3.  གསང་གྲངས་（pin 码）དང་། མཛུབ་རིས།（图案） དཔེ་དབྱིབས་（滑动）སོགས་ཀྱི་ཚབ་ཏུ། གསང་ཚིག(密码)འདེམས་དགོས།
![/assets/img/os-sec-feat/android/3.jpg](/assets/img/os-sec-feat/android/3.jpg)

4.  ཡི་གེ་དང་། ཨང་གྲངས། དམིགས་བསལ་གྱི་མཚོན་རྟགས་སོགས་ཡོད་པའི་གསང་ཚིག་ཅིག་བཟོས།
![/assets/img/os-sec-feat/android/4.jpg](/assets/img/os-sec-feat/android/4.jpg)

5. གསང་ཚིག་བརྟན་པོ་ཞིག་བཟོས་ཚར་བ་ཡིན་ན། ངོས་ཤོག་རྗེས་མའི་སྒང་དུ་བསྐྱོད། 
![/assets/img/os-sec-feat/android/5.jpg](/assets/img/os-sec-feat/android/5.jpg)

### ཨན་ཌོ་ཁ་པར་སྟེང་གི་སྡུད་སྡེར་ཡོངས་ཀྱི་གསང་སྡོམ།
ཨན་ཌོ་ཁ་པར་གསར་པ་མང་ཆེ་བའི་ནང་དུ། མི་སྒེར་གྱི་གཞི་གྲངས་ཡོངས་རྫོགས་དང་ཐོག་ནས་རང་འགུལ་གྱིས་གསང་སྡོམ་བྱས་ཡོད། གལ་ཏེ། ཁྱེད་ཀྱི་ཁ་པར་གསང་སྡོམ་བྱས་ཡོད་ཚེ། གསང་གྲོལ་བྱེད་པའི་ལམ་ཁ་གང་ཡང་མེད།  ཨན་ཌོ་ཁ་པར་ཁག་དང་ཐོག་ནས་གསང་སྡོམ་བྱས་ཡོད་སྲིད་ཀྱང་། སོ་སོའི་ཁ་པར་ནང་གི་གསང་སྡོམ་གྱི་ཁྱད་ཆོས་ནུས་ཡོད་བཟོས་ཡོད་མེད་ཞིབ་བཤེར་བྱེད་ཐབས་ཀྱི་གོ་རིམ་ཁག་གཤམ་དུ་བསྟན་ཡོད།

ཨན་ཌོ་ཁ་པར་ནང་གི་གསང་སྡོམ་གྱི་ཁྱད་ཆོས་དང་ཐོག་ནས་ནུས་ཡོད་བཟོས་ཡོད་མེད་ཞིབ་བཤེར་བྱེད་ཐབས་ཀྱི་གོ་རིམ་ཁག
1. སྒྲིག་འགོད་（设置）ཀྱི་ཁོངས་སུ་འཛུལ་ཏེ། བདེ་འཇགས་（安全）ཀྱི་སྒང་དུ་ནོན།
![/assets/img/os-sec-feat/android/SF-A-6.jpg](/assets/img/os-sec-feat/android/SF-A-6.jpg)

2. ཚད་མཐོ་བའི་（高级）གདམ་ག་དེ་ཡོད་མེད་ལྟོས།
![/assets/img/os-sec-feat/android/SF-A-7.jpg](/assets/img/os-sec-feat/android/SF-A-7.jpg)
3. གསང་སྡོམ་(加密)གྱི་གདམ་ག་དེ་ཡོད་མེད་ལྟོས།
![/assets/img/os-sec-feat/android/SF-A-8.jpg](/assets/img/os-sec-feat/android/SF-A-8.jpg)
4. གསང་སྡོམ་གྱི་གདམ་གའི་འོག་ཏུ། གསང་སྡོམ་བྱས་ཚར་བ་(已加密)མཐོང་གི་འདུག་ན། ཁྱེད་ཀྱི་ཁ་པར་དང་ཐོག་ནས་གསང་སྡོམ་བྱས་ཡོད་པ་མཚོན་གྱི་ཡོད།
![/assets/img/os-sec-feat/android/SF-A-9.jpg](/assets/img/os-sec-feat/android/SF-A-9.jpg)

### དང་ཐོག་ནས་གསང་སྡོམ་བྱས་མེད་པའི་ཁ་པར་ཁག་གསང་སྡོམ་བྱེད་སྟངས་ཀྱི་གོ་རིམ་ཁག
1. སྒྲིག་འགོད་（设置）ཀྱི་ཁོངས་སུ་འཛུལ་ཏེ། ཁ་པར་གསང་སྡོམ(加密)་གྱི་གདམ་ག་དེ་འདེམས་དགོས།
![/assets/img/os-sec-feat/android/SF-A-10.jpg](/assets/img/os-sec-feat/android/SF-A-10.jpg)

2. ཁ་པར་གྱི་འཆར་ངོས་སུ། གསང་སྡོམ་གྱི་གོ་དོན་ག་རེ་ཡིན་མིན་གྱི་འགྲེལ་བཤད་ཡོད་པའི་ཟིན་བྲིས་ཤིག་མངོན་འོང་། ཁ་པར་གསང་སྡོམ་བྱོས་ཟེར་བའི་སྒང་དུ་བསྣུན་དགོས།
![/assets/img/os-sec-feat/android/SF-A-11.jpg](/assets/img/os-sec-feat/android/SF-A-11.jpg)

3. དེའི་རྗེས་སུ། ཁྱེད་ལ་དོན་དངོས་སུ་རང་ཉིད་ཀྱི་ཁ་པར་གསང་སྡོམ་བྱེད་རྒྱུ་ཡིན་མིན་གྱི་བརྡ་ཐོ་ཞིག་གཏོང་གི་ཡོད། ཁ་པར་གསང་སྡོམ་བྱོས་ཟེར་བའི་སྒང་ལ་བསྐྱར་དུ་མནན་ཏེ་གསང་སྡོམ་གྱི་གོ་རིམ་མཇུག་སྐྱོང་དགོས།
![/assets/img/os-sec-feat/android/SF-A-12.jpg](/assets/img/os-sec-feat/android/SF-A-12.jpg)
4. གསང་སྡོམ་གྱི་གོ་རིམ་ཡོངས་རྫོགས་ཚར་དུ་བཅུག་ན། ཁྱེད་ཀྱིས་རང་ཉིད་ཀྱི་ཁ་པར་གྱི་སྡུད་སྡེར་ཡོངས་ཀྱི་གསང་སྡོམ་ནུས་ཡོད་བཟོས་པ་རེད། གནས་སྟངས་འདིའི་ཁྲོད་དུ། སླར་གསོའི་གསང་བའི་ལྡེ་མིག་ནི། ཁྱེད་ཀྱི་ཁ་པར་གྱི་འཆར་ངོས་སྒོ་འབྱེད་ཀྱི་གསང་ཚིག་དེ་ཡིན།

|**གསལ་བཤད།** རང་ཉིད་ཀྱི་ཁ་པར་ལ་སྒོ་ལྕགས་བརྟན་པོ་ཞིག་བརྒྱབ་ན། དེས་མི་གཞན་དག་ཁྱེད་ཀྱི་ཁ་པར་ནང་སིམ་འཛུལ་བྱེད་དུ་མི་འཇུག་པས། ཁྱེད་རང་སྲུང་སྐྱོབ་བྱེད་ཐུབ་ཀྱི་ཡོད། འོན་ཀྱང་། ཁྱེད་ཀྱི་ཁ་པར་ནང་དེ་སྔོན་ནས་ནད་འབུ་འཛུལ་ཚར་བའམ། གཞན་གྱིས་འཇབ་རྒོལ་ཐེབས་ཡོད་ཚེ། ཁ་པར་གྱི་འཆར་ངོས་ཟྭ་རྒྱག་པ་དང་གཞི་གྲངས་གསང་སྡོམ་བྱེད་པའི་བྱེད་ལས་གཉིས་ཀས་ཁྱེད་རང་སྲུང་སྐྱོབ་བྱེད་མི་ཐུབ།|

<hr><hr>




# ཀུ་ཤུ་ཉེར་སྤྱོད་མ་ལག་གི་ཉེན་སྲུང་ཁྱད་ཆོས་ཁག﻿ -2 
**སྤྱི་བཤད།** ཀུ་ཤུ་བཟོ་ཚོང་ཁང་གིས་ཀུ་ཤུ་ཁ་པར་ཁག་ལ་ཐུན་མོང་གི་ཞབས་ཞུ་མཁོ་སྤྲོད་བྱེད་པའི་ཆེད་དུ། རང་ངོས་ནས་ཉེར་སྤྱོད་མ་ལག་བཟོས་ཏེ། ཀུ་ཤུ་ཁ་པར་གྱི་མཁྲེགས་ཆས་དང་མཉེན་ཆས་ཀྱི་རྒྱུ་ཆ་ཁག་ལ་དོ་དམ་བྱེད་ཀྱི་ཡོད། ཉེར་སྤྱོད་མ་ལག་དེ་ལ་iOS ཞེས་འབོད་སྲོལ་ལ། དེའི་དོན་ནི།ཀུ་ཤུ་ཁ་པར་གྱི་ཉེར་སྤྱོད་མ་ལག་ཡིན།

## ཀུ་ཤུའི་ཉེར་སྤྱོད་མ་ལག་གི་བདེ་འཇགས་ཀྱི་ཁྱད་ཆོས་ཁག:

སྤྱིར་བཏང་། ཉེར་སྤྱོད་མ་ལག་གི་བདེ་འཇགས་ཟེར་བའི་སྐབས་སུ། ཉེན་ཁ་དང་། ནད་འབུ། འབུ་སྲིན། མཉེན་འབུ། རྒྱང་རིང་གི་སིམ་འཛུལ་གྱི་འཇབ་རྒོལ་སོགས་ཀྱི་ཁྲོད་དུ། ཉེར་སྤྱོད་མ་ལག་སྲུང་སྐྱོབ་བྱེད་ཐབས་ཀྱི་དམིགས་བཀར་གྱི་གོ་རིམ་དང་ལག་ལེན་ཁག་ལ་ཟེར་གྱི་ཡོད་ལ། དེ་ནི་ཉེར་སྤྱོད་མ་ལག་གི་ཆ་ཚང་རང་བཞིན་དང་། གསང་བའི་རང་བཞིན། སྤྱོད་རུང་རང་བཞིན་སོགས་ཁག་ཐེག་བྱེད་པའི་བརྒྱུད་རིམ་ཞིག་ཡིན། ཀུ་ཤུ་ཁ་པར་གྱི་ཉེར་སྤྱོད་མ་ལག་གི་སྤྱིར་བཏང་གི་ཁྱད་ཆོས་ཁག་འཛད་སྤྱོད་པའི་ངོ་བོ་ཁུངས་སྐྱེལ་ར་སྤྲོད་དང་། གཞི་གྲངས་གསོག་འཇོག་དོ་དམ་གཉིས་ཀྱི་ཁོངས་སུ་བསྡུ་ཆོག

### འཛད་སྤྱོད་པའི་ངོ་བོ་ར་སྤྲོད།  
ཀུ་ཤུའི་ཉེར་སྤྱོད་མ་ལག་བཀོལ་སྤྱོད་བྱེད་མཁན་གྱི་འཛད་སྤྱོད་པ་ཞིག་རང་ཉིད་ཀྱི་ཁ་པར་གྱི་མ་ལག་ནང་འཛུལ་བའི་སྐབས་སུ། ཡོ་ཆས་ཀྱི་ཉེར་སྤྱོད་མ་ལག་གིས་འཛད་སྤྱོད་པ་དེ་སུ་ཡིན་མིན་ཞིབ་བཤེར་དང་ཁུངས་སྐྱེལ་བྱེད་ཀྱི་ཡོད། གོ་རིམ་འདིས་ཉེར་སྤྱོད་མ་ལག་ལ་མི་དེ་ཆོག་མཆན་ཡོད་པའི་འཛད་སྤྱོད་པ་ཞིག་ཡིན་མིན་ཁག་ཐེག་བྱེད་དུ་འཇུག་གི་ཡོད། གོ་རིམ་འདིའི་ཁོངས་སུ། གསང་ཚིག་དང་། དཔེ་དབྱིབས། མཛུབ་རིས། ངོ་གདོང་ངོས་འཛིན་སོགས་བརྒྱུད་ནས་ཁ་པར་གྱི་འཆར་ངོས་ཟྭ་རྒྱག་པའི་ཁྱད་ཆོས་ཁག་ཚུད་ཡོད། 

ཀུ་ཤུ་ཁ་པར་གྱི་འཆར་ངོས(ཟྭ)སྒོ་ལྕགས། ཀུ་ཤུ་ཁ་པར་གྱི་འཆར་ངོས་ཟྭ་རྒྱག་པའི་ཁྱད་ཆོས་འདིས། འཛད་སྤྱོད་པས་སྒྲིག་བཟོ་བྱས་པའི་གསང་ཚིག་ཤེས་མཁན་ཁོ་ན་མ་གཏོགས། ཆོག་མཆན་མེད་པའི་མི་དག་ཁ་པར་གྱི་ནང་དུ་འཛུལ་དུ་མི་འཇུག མཛུབ་རིས་དང་ངོ་གདོང་ངོས་འཛིན་སོགས་སྐྱེ་དངོས་ཁྱད་རྟགས་ཁུངས་སྐྱེལ་བྱེད་པའི་བྱེད་ཐབས་བེད་སྤྱད་དེ་ཁ་པར་ཟྭ་རྒྱག་པ་དང་ཟྭ་འབྱེད་ཀྱི་ཡོད། ཁ་པར་བཀོལ་སྤྱོད་བྱེད་ཀྱི་མེད་པའི་གནས་སྐབས་སུ། ཁྱད་ཆོས་འདི་རང་འགུལ་གྱི་ཐོག་ནས་ནུས་ལྡན་བཟོས་ཏེ། མི་གཞན་གྱིས་ཁྱེད་ཀྱི་ཁ་པར་བཀོལ་སྤྱོད་བྱེད་མི་ཐུབ་པ་བཟོ་ཡི་ཡོད། 

|**དཔེ་མཚོན།** མི་ཞིག་གིས་རང་ཉིད་ཀྱི་ཁང་པའི་ནང་དུ་ཡོད་པའི་རྒྱུ་ནོར་རྩ་ཆེན་དེ་དག་མི་གཞན་གྱིས་བརྐུ་བའི་ཉེན་ཁ་ཡོད་པ་ཤེས་ཏེ། ཁ་པའི་རྒྱལ་སྒོ་ལ་ཟྭ་རྒྱག་གི་ཡོད། གལ་ཏེ། ཁང་པར་ཟྭ་མ་བརྒྱབ་ཚེ། མི་གང་རུང་ཞིག་ཁྱེད་ཀྱི་ཁ་པའི་ནང་དུ་འཛུལ་ཏེ་རྒྱུ་ནོར་ཡོད་ཚད་རྐུ་འཁྱེར་བྱེད་ངེས། ཁ་པར་ལ་ཟྭ་རྒྱག་པ་དེར་ཁང་པའི་སྒོར་ཟྭ་རྒྱག་པའི་འདུ་ཤེས་འཛིན་ཆོག|

### གཞི་གྲངས་གསོག་འཇོག་དོ་དམ། :
ཀུ་ཤུའི་ཉེར་སྤྱོད་མ་ལག་གི་བདེ་འཇགས་ཀྱི་ཁྱད་ཆོས་འདིས། ཁ་པར་གྱི་གསོག་འཇོག་གཞི་གྲངས་ནང་འཛུལ་བའི་ཆོག་མཆན་དོ་དམ་བྱེད་ཀྱི་ཡོད་ལ། མི་གང་རུང་ཞིག་ལ་ཁ་པར་གྱི་གསོག་འཇོག་གཞི་གྲངས་ནང་འཛུལ་བའི་ཆོག་མཆན་ཡོད་མེད་དག་ཐེར་བྱས་ཏེ་ཀུ་ཤུ་ཁ་པར་གང་དེའི་འཛད་སྤྱོད་པའི་ངོ་བོ་ཁུངས་སྐྱེལ་ར་སྤྲོད་བྱེད་ཀྱི་ཡོད། ཁྱད་ཆོས་འདིའི་ཁོངས་སུ་གཞི་གྲངས་དང་། ཡིག་ཆ། ཉེར་སྤྱོད་མ་ལག མཉེན་ཆས་བྱ་རིམ་སོགས་སྲ་སྡེར་སྐུལ་ཆས་ཁྱོན་ཡོངས་ལ་གསང་སྡོམ་བྱེད་པའི་གསང་ཨང་གི་ཐབས་ལམ་ཡང་ཚུད་ཡོད། གོ་རིམ་འདིའི་མིང་ལ་སྡུད་སྡེར་ཡོངས་ཀྱི་གསང་སྡོམ་ཟེར། 

སྡུད་སྡེར་ཡོངས་ཀྱི་གསང་སྡོམ། ཁྱད་ཆོས་འདི་ཀུ་ཤུ་ཁ་པར་གྱི་འཛད་སྤྱོད་པ་ཚོར་རང་འགུལ་གྱི་ཐོག་ནས་སྒྲིག་བཟོ་བྱས་ཡོད་ལ། དེས་གསང་སྡོམ་གྱི་གོ་རིམ་བརྒྱུད་དེ་ཁ་པར་ནང་དུ་གསོག་འཇོག་བྱས་ཡོད་པའི་གཞི་གྲངས་ཡོངས་རྫོགས་ཀློག་མི་ཐུབ་པའི་གཞི་གྲངས་ཀྱི་ངོ་བོར་བསྒྱུར་གྱི་ཡོད། འཛད་སྤྱོད་པ་ཞིག་ཁ་པར་ནང་འཛུལ་ཐབས་བྱེད་པའི་སྐབས་སུ།  འཆར་ངོས་སྒོ་འབྱེད་པར། གསང་ཚིག་དང་། དཔེ་དབྱིབས། མཛུབ་རིས། ངོ་གདོང་ངོས་འཛིན་སོགས་བྱེད་དགོས་པའི་དགོས་འདུན་འདོན་གྱི་ཡོད་ལ། དེས་འཛད་སྤྱོད་པ་གང་དེར་ཁ་པར་ནང་འཛུལ་ཆོག་པའི་ཆོག་མཆན་ཡོད་མེད་ཁག་ཐེག་བྱེད་ཀྱི་ཡོད། 

|**དཔེ་མཚོན།** གལ་ཏེ། མི་ཞིག་གིས་རང་ཉིད་ཀྱི་ཁང་པར་ཟྭ་མ་བརྒྱབ་པའི་སྔོན་དུ། དེའི་ནང་དུ་ཡོད་པའི་་རྒྱུ་ནོར་མཐའ་དག་སྦས་པ་ཡིན་ན། རྐུན་མས་ཟྭ་གཏོར་ཏེ་ཁྱེད་ཀྱི་ཁང་པའི་ནང་དུ་འཛུལ་ཐུབ་རུང་། ཁོས་རྒྱུ་ནོར་གང་ཡང་བརྐུ་མི་ཐུབ། འདིས་ཁྱེད་ཀྱི་རྩ་ཆེའི་རྒྱུ་ནོར་ལ་བདེ་འཇགས་འཕར་མ་ཞིག་མཁོ་སྤྲོད་བྱས་སྟབས། གཞན་གྱིས་བརྐུ་རྒྱུར་དཀའ་ལས་ཁག་ཏུ་བཏང་ཡོད། སྡུད་སྡེར་ཡོངས་ཀྱི་གསང་སྡོམ་ཟེར་བ་དེ། རང་ཉིད་ཀྱི་རྩ་ཆེའི་རྒྱུ་ནོར་ཁག་སྦས་ཏེ། རྐུན་མས་རྙེད་མི་ཐུབ་པ་ཞིག་བཟོ་བ་ཞིག་ལ་གོ་ན་འགྲིག|

### ཀུ་ཤུ་ཁ་པར་གྱི་འཆར་ངོས་ཀྱི་སྒོ་ལྕགས་ཇི་ལྟར་ནུས་ལྡན་བཟོ་དགོས། 
དྲན་གསོ། ཁྱེད་ཀྱི་ཁ་པར་གྱི་འཆར་ངོས་ཟྭ་རྒྱག་སྟངས་ལ་རིགས་མི་འདྲ་བ་སྣ་ཚོགས་ཤིག་ཡོད་ཀྱང་། གསང་ཚིག་འཇོག་པ་དེ་བདེ་འཇགས་ཀྱི་ཆ་ནས་བཟང་བ་ཡོད་པས། ངའི་ངོས་ནས་ཁྱེད་ཀྱིས་གདམ་ག་དེ་བཀོལ་བའི་རེ་སྐུལ་ཞུ་བཞིན་ཡོད། 
- ངོ་གདོང་བཤེར་ཏེ་འཆར་ངོས་ཁ་འབྱེད་པ། 
	- བཟང་ཆ།: བརྟན་པོ་ཡོད་ལ་མགྱོགས་པོ་ཡང་ཡོད།
	- སྐྱོན་ཆ།: མི་གང་རུང་ཞིག་གིས་ཁྱེད་རང་གི་ངོ་གདོང་བཙན་གྱིས་བཤེར་བཅུག་སྟེ་འཆར་ངོས་ཁ་འབྱེད་ཆོག  ཁ་པར་ཁ་ཤས་ཀྱི་ནང་དུ། ངོ་གདོང་དངོས་སུ་བཤེར་མ་དགོས་པར། ཁ་པར་གྱི་བདག་པོའི་འདྲ་པར་ཞིག་བཤེར་ཀྱང་ཁ་འབྱེད་ཀྱི་ཡོད། 
- མཛུབ་རིས།:
	- བཟང་ཆ།: བརྟན་པོ་ཡོད་ལ་མགྱོགས་པོ་ཡང་ཡོད།
	- སྐྱོན་ཆ།: མི་གང་རུང་ཞིག་གིས་ཁྱེད་རང་ལ་བཙན་གྱིས་འཆར་ངོས་ཁ་འབྱེད་དུ་བཅུག་ཆོག 
- གསང་གྲངས:
	- བཟང་ཆ།: མགྱོགས་པོ་ཡོད་པས་དུས་ཚོད་མང་པོ་ཆུད་ཟས་སུ་མི་གཏོང་།
	- སྐྱོན་ཆ།: གཞན་གྱིས་ཚོད་དཔག་བྱེད་སླ། མི་ཞིག་གིས་གསང་གྲངས་གཏགས་ཏེ་ཁ་པར་གྱི་འཆར་ངོས་ཁ་འབྱེད་ཀྱི་ཡོད་པ་དེ་བརྙན་བླངས་ཏེ། དེ་ཚད་མཐོ་བའི་མིས་བཟོས་རིག་རྩལ་གྱི་རྩིས་ཚུལ་བེད་སྤྱད་དེ་སྐར་ཆ་དང་སྐར་མ་ཁ་ཤས་ཀྱི་ནང་དུ་གཏོར་ཐུབ་ཀྱི་ཡོད། 
- གསང་ཚིག: 
	- བཟང་ཆ།: བརྟན་པོ་ཡོད་པ་མ་ཟད། གཞན་གྱིས་བཙན་སྐུལ་བྱེད་ས་མི་འགྲོ
	- སྐྱོན་ཆ།: གོང་གི་ཐབས་ལམ་གཞན་དང་བསྡུར་ན། གསང་ཚིག་གཏོར་བར་དུས་ཚོད་མང་པོ་འགོར་གྱི་ཡོད། 

### ཀུ་ཤུ་ཁ་པར་གྱི་འཆར་ངོས་སྒོ་ལྕགས་རྒྱག་སྟངས་ཀྱི་གོ་རིམ།
དྲན་གསོ། དྲན་གསོ། ཁྱེད་ཀྱི་ཁ་པར་གྱི་འཆར་ངོས་ཟྭ་རྒྱག་སྟངས་མི་འདྲ་བ་སྣ་ཚོགས་ཤིག་ཡོད་ཀྱང་། གསང་ཚིག་འཇོག་པ་ནི་བདེ་འཇགས་ཀྱི་ཆ་ནས་བཟང་བས། ངའི་ངོས་ནས་ཁྱེད་ཀྱིས་གདམ་ག་དེ་བཀོལ་བའི་རེ་སྐུལ་ཞུ་བཞིན་ཡོད། 

གཤམ་དུ་ཁྱེད་ཀྱི་ཀུ་ཤུ་ཁ་པར་གྱི་འཆར་ངོས་སྒོ་འབྱེད་སྟངས་དེ་གསང་ཚིག་གི་ཐོག་ཏུ་ཇི་ལྟར་སྒྲིག་འགོད་བྱེད་དགོས་མིན་གྱི་གོ་རིམ་ཁག་བསྟན་ཡོད། 

1. སྒྲིག་འགོད་ཀྱི་ཁོངས་སུ་འཛུལ། 
![/assets/img/os-sec-feat/ios/1.jpeg](/assets/img/os-sec-feat/ios/1.jpeg)

2. “མཛུབ་རིས་དང་གསང་གྲངས”ཀྱི་ཁོངས་སུ་འཛུལ།
![/assets/img/os-sec-feat/ios/2.jpeg](/assets/img/os-sec-feat/ios/2.jpeg)
3. ཁྱེད་ཀྱི་ད་ལྟའི་གསང་གྲངས་གཏགས། དེ་ནས་གསང་གྲངས་བརྗེ་སྒྱུར་གྱི་སྒང་དུ་ནོན། 
![/assets/img/os-sec-feat/ios/3.jpeg](/assets/img/os-sec-feat/ios/3.jpeg)
4. གསང་གྲངས་རྙིང་པ་དེ་གཏགས། 
![/assets/img/os-sec-feat/ios/4.jpeg](/assets/img/os-sec-feat/ios/4.jpeg)
5. ཁྱེད་ཀྱི་གསང་གྲངས་གསར་པ་མ་གཏགས་པའི་གོང་དུ། འཆར་ངོས་འོག་གི་གསང་གྲངས་ཀྱི་གདམ་གའི་སྒང་དུ་ནོན།
![/assets/img/os-sec-feat/ios/5.jpeg](/assets/img/os-sec-feat/ios/5.jpeg)
6. རང་ངེས་གསལ་བྱེད་ཨང་ཀིའི་གསང་གྲངས་ཟེར་བའི་གདམ་ག་དང་པོ་དེ་འདེམས་ཏེ། གསང་ཚིག་སྒྲིག་འགོད་བྱོས།
![/assets/img/os-sec-feat/ios/6.jpeg](/assets/img/os-sec-feat/ios/6.jpeg)
7. གསང་ཚིག་གཏགས་དགོས་པའི་ཁྱེད་ཀྱི་འཆར་ངོས་ཀྱི་སྒོ་ལྕགས་འདི་འདྲ་ཞིག་ཡིན། 
![/assets/img/os-sec-feat/ios/7.jpeg](/assets/img/os-sec-feat/ios/7.jpeg) 

### ཀུ་ཤུ་ཁ་པར་སྟེང་གི་སྡུད་སྡེར་ཡོངས་ཀྱི་གསང་སྡོམ། 
ཀུ་ཤུ་ཁ་པར་སྟེང་གི་མི་སྒེར་གྱི་གཞི་གྲངས་ཡོངས་རྫོགས་དང་ཐོག་ནས་རང་འགུལ་གྱིས་གསང་སྡོམ་བྱས་ཡོད་པས། ཁ་པར་ཞིག་ཟྭ་བརྒྱབ་ཚེ། གསང་གྲངས་དང་། མཛུབ་རིས། ངོ་གདོང་ངོས་འཛིན་སོགས་ནི་གསང་གྲོལ་གྱི་ལྡེ་མིག་ཡིན་པ་མ་ཟད། འཆར་ངོས་སྒོ་འབྱེད་ཀྱི་ལྡེ་མིག་ཀྱང་ཡིན། 

|**གསལ་བཤད།** རང་ཉིད་ཀྱི་ཁ་པར་ལ་སྒོ་ལྕགས་བརྟན་པོ་ཞིག་བརྒྱབ་ན། དེས་མི་གཞན་དག་ཁྱེད་ཀྱི་ཁ་པར་ནང་སིམ་འཛུལ་བྱེད་དུ་མི་འཇུག་པས། ཁྱེད་རང་སྲུང་སྐྱོབ་བྱེད་ཐུབ་ཀྱི་ཡོད། འོན་ཀྱང་། ཁྱེད་ཀྱི་ཁ་པར་ནང་དེ་སྔོན་ནས་ནད་འབུ་འཛུལ་ཚར་བའམ། གཞན་གྱིས་འཇབ་རྒོལ་ཐེབས་ཡོད་ཚེ། ཁ་པར་གྱི་འཆར་ངོས་ཟྭ་རྒྱག་པ་དང་གཞི་གྲངས་གསང་སྡོམ་བྱེད་པའི་བྱེད་ལས་གཉིས་ཀས་ཁྱེད་རང་སྲུང་སྐྱོབ་བྱེད་མི་ཐུབ།|