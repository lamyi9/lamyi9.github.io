<!DOCTYPE html>
<html lang="en" data-theme="dark-poole">
  <head>
  <meta charset="UTF-8">
  <meta name="viewport" content="width=device-width, initial-scale=1.0">

  <title>
    
      ཨན་ཌོ་དང་ཀུ་ཤུའི་ཡོ་ཆས་ཀྱི་གསང་རྒྱའི་ཁྱད་ཆོས་ཁག &middot; lamyig
    
  </title>

  <link rel="stylesheet" href="/styles.css">
  <link rel="apple-touch-icon-precomposed" sizes="144x144" href="assets/apple-touch-icon-precomposed.png">
  <link rel="shortcut icon" href="/assets/favicon.ico">
  <link rel="alternate" type="application/atom+xml" title="lamyig" href="atom.xml">

  <!-- Begin Jekyll SEO tag v2.6.1 -->
<meta name="generator" content="Jekyll v4.1.1" />
<meta property="og:title" content="ཨན་ཌོ་དང་ཀུ་ཤུའི་ཡོ་ཆས་ཀྱི་གསང་རྒྱའི་ཁྱད་ཆོས་ཁག" />
<meta name="author" content="Mark Otto" />
<meta property="og:locale" content="en_US" />
<meta name="description" content="p-24" />
<meta property="og:description" content="p-24" />
<link rel="canonical" href="http://localhost:4000/2022/11/11/phone-privacy-features_p24/" />
<meta property="og:url" content="http://localhost:4000/2022/11/11/phone-privacy-features_p24/" />
<meta property="og:site_name" content="lamyig" />
<meta property="og:type" content="article" />
<meta property="article:published_time" content="2022-11-11T00:00:00+05:30" />
<script type="application/ld+json">
{"mainEntityOfPage":{"@type":"WebPage","@id":"http://localhost:4000/2022/11/11/phone-privacy-features_p24/"},"@type":"BlogPosting","author":{"@type":"Person","name":"Mark Otto"},"url":"http://localhost:4000/2022/11/11/phone-privacy-features_p24/","headline":"ཨན་ཌོ་དང་ཀུ་ཤུའི་ཡོ་ཆས་ཀྱི་གསང་རྒྱའི་ཁྱད་ཆོས་ཁག","dateModified":"2022-11-11T00:00:00+05:30","datePublished":"2022-11-11T00:00:00+05:30","description":"p-24","@context":"https://schema.org"}</script>
<!-- End Jekyll SEO tag -->

  
  <!-- Google tag (gtag.js) -->
<script async src="https://www.googletagmanager.com/gtag/js?id=G-MQYZXLQ7S1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-MQYZXLQ7S1');
</script>
</head>


  <body>
    <div class="container content">
      <header class="masthead">
        <h3 class="masthead-title">
          <a href="/" title="མདུན་ངོས།"> མདུན་ངོས།</a>

          <nav class="nav">
            
          </nav>
        </h3>
     
      </header>

      <main>
        <article class="post">
  <h1 class="post-title">ཨན་ཌོ་དང་ཀུ་ཤུའི་ཡོ་ཆས་ཀྱི་གསང་རྒྱའི་ཁྱད་ཆོས་ཁག</h1>
  <time datetime="2022-11-11T00:00:00+05:30" class="post-date">11 Nov 2022</time>
  <h1 id="ཨནཌོཡོཆསཀྱིགསངརྒྱའིཁྱདཆོསཁག---1">ཨན་ཌོ་ཡོ་ཆས་ཀྱི་གསང་རྒྱའི་ཁྱད་ཆོས་ཁག - 1</h1>
<p><strong>དམིགས་ཡུལ།</strong> ཟབ་སྦྱོང་གི་ཚོགས་ཐུན་འདིའི་དམིགས་ཡུལ་ནི། རྩིས་འཕྲུལ་དང་ཁ་པར་བཀོལ་སྤྱོད་བྱེད་པའི་སྐབས་ཀྱི་ཁྱེད་རང་གི་གཞི་གྲངས་ཀྱི་གསང་རྒྱའི་གལ་ཆེན་རང་བཞིན་གྱི་སྐོར་ལ་དམིགས་ཁ་གཏད་རྒྱུ་ཡིན། ཚོགས་ཐུན་འདིའི་ཁྲོད་དུ། ཁྱེད་ཀྱིས་སོ་སོའི་ཁ་པར་ནང་གི་གསང་རྒྱའི་ཁྱད་ཆོས་ཁག་ནུས་ཡོད་བཟོས་པའི་ཐོག་ནས། ཡོ་ཆས་ཀྱི་ནང་དུ་སིམ་འཛུལ་བྱེད་མཁན་གྱི་དྲ་ཇག་ཕྱིར་བསྐྲོད་དང་། སོ་སོའི་སྒེར་གྱི་གཞི་གྲངས་ཁག་་ཇི་ལྟར་བདེ་འཇགས་ངང་སྲུང་སྐྱོབ་བྱེད་དགོས་མིན་སྐོར་ལ་སློབ་སྦྱོང་བྱེད་ཐུབ།</p>

<h3 id="ཨནཌོཡོཆསཀྱིགསངརྒྱའིཁྱདཆོསཁག">ཨན་ཌོ་ཡོ་ཆས་ཀྱི་གསང་རྒྱའི་ཁྱད་ཆོས་ཁག:</h3>
<p>ཁ་པར་ཁག་གི་ཁྱད་ཆོས་སྣ་འཛོམས་རང་བཞིན་ཅན་དུ་གྱུར་བ་བརྟེན་ནས། འཕྲིན་ཐུང་དང་ཁ་པར་གཏོང་བྱེད་ཀྱི་སྲོལ་རྒྱུན་གྱི་ཡོ་ཆས་དེའི་བྱེད་ནུས་རྦད་དེ་འགྱུར་ཡོད། དཔེར་ན། སོ་སོའི་གྲོགས་པོ་དང་ནང་མི་ཙམ་ལ་འབྲེལ་བ་བྱེད་པ་ཙམ་མ་ཟད། དངུལ་གྱི་རྩིས་ཐོ་སྤྲོད་པ། དྲ་ཐོག་ནས་ཅ་ལག་ཉོ་བ། ཉིན་རེའི་ལུས་སྦྱོང་གི་གནས་ཚུལ་རྗེས་འདེད་གཏོང་བ། ས་ཆ་འཚོལ་བ། རོལ་རྩེད་རྩེ་བ་སོགས་ཆ་ཚང་ཁ་པར་བརྒྱུད་ནས་བྱེད་ཐུབ་ཀྱི་ཡོད་སྟབས། ཁ་པར་དེ་ང་ཚོའི་འཚོ་བའི་ནང་གི་ཆ་ཤས་གལ་ཆེན་ཞིག་ཆགས་ཡོད། སོ་སོའི་རྒྱུ་དངོས་གཞན་དག་ལ་བདག་པོ་རྒྱག་པ་ནང་བཞིན། ང་ཚོས་ཁ་པར་ལའང་གཅིག་མཚུངས་བདག་གཅེས་བྱེད་དགོས་ཀྱི་ཡོད།  གལ་ཏེ། སོ་སོའི་ཁ་པར་བོར་བརླག་ཤོར་བའམ་གཞན་གྱིས་བརྐུས་པ། དེ་བཞིན། མི་གཞན་གྱིས་འཇབ་རྒོལ་ཐེབས་པ་ཡིན་ན། དེས་ཁྱེད་རང་གཅིག་པུ་ཙམ་མ་ཡིན་པར། ཁྱེད་རང་གི་འབྲེལ་གཏུག་བྱ་ཡུལ་གྱི་མི་ཡོད་དོ་ཅོག་ཉེན་ཁའི་གནས་སུ་བསྐྱེལ་ངེས། གང་ཡིན་ཞེ་ན། ཁ་པར་ལ་འཇབ་རྒོལ་ཐེབས་པ་ཡིན་ན། དེས་ཁྱེད་ཀྱི་གསང་རྒྱ་ལ་བཙན་འཛུལ་ཆེན་པོ་བྱེད་དུ་འཇུག་ངེས་པས། ཁ་པར་གྱི་བདེ་འཇགས་སྲུང་རྒྱུ་ནི་ད་ལྟའི་དུས་ཀྱི་འགག་རྩའི་བླང་བྱ་ཞིག་ཡིན།</p>

<p>འདིར་ཨན་ཌོ་ཡོ་ཆས་ཀྱི་གསང་རྒྱའི་ཁྱད་ཆོས་ཁག་ཅིག་བཀོད་ཡོད་ལ། ཁྱད་ཆོས་འདི་དག་བརྒྱུད་ནས། ཁྱེད་ཀྱིས་སོ་སོའི་གཞི་གྲངས་དང་གསང་རྒྱ་ལ་གཞན་གྱིས་འཇབ་རྒོལ་ཐེབས་སུ་མ་བཅུག་པར་སྲུང་སྐྱོབ་ཡག་པོ་བྱེད་ཐུབ།</p>

<h2 id="༡-བཀོལཆསདོདམ">༡༽ བཀོལ་ཆས་དོ་དམ།</h2>
<ul>
  <li>
    <p><strong>གཞུང་འབྲེལ་གྱི་བཀོལ་ཆས་ཕབ་ལེན་གྱི་མཛོད་ནས་བཀོལ་ཆས་ཕབ་ལེན།(འདི་ཚོགས་ཐུན་གཞན་ཞིག་ལ་སྦྲེལ་ངེས།)</strong><br />
ཁྱེད་ཀྱིས་སོ་སོའི་ཡོ་ཆས་ཀྱི་ནང་དུ་བཀོལ་ཆས་ཁག་ཕབ་ལེན་དང་ནང་འཇུག་བྱེད་པའི་སྐབས་སུ། བཀོལ་ཆས་དེ་དག་གཞུང་འབྲེལ་གྱི་བཀོལ་ཆས་ཕབ་ལེན་གྱི་མཛོད་ཁོངས་ནས་ཕབ་ལེན་བྱེད་ཀྱི་ཡོད་པའི་ཁག་ཐེག་བྱོས། ཁྱེད་ཀྱིས་བཀོལ་སྤྱོད་བྱེད་བཞིན་པའི་ཡོ་ཆས་གང་རུང་གི་གཞུང་འབྲེལ་གྱི་བཀོལ་ཆས་ཕབ་ལེན་གྱི་མཛོད་ཁོངས་སུ་ཡོད་པའི་བཀོལ་ཆས་ཁག་ཡོ་ཆས་དེ་བཟོ་སྐྲུན་བྱེད་མཁན་གྱི་བཟོ་ལས་ཁང་གིས་བསྐྱར་ཞིབ་བྱས་ཡོད་པས། གང་ཟག་གསུམ་པས་བཟོས་པའི་བཀོལ་ཆས་ཕབ་ལེན་གྱི་དྲ་གནས་ཁག་ལས་ཡིད་ཆེས་མང་བ་བྱེད་འོས། དེ་མ་ཟད། བཀོལ་ཆས་གང་རུང་ཞིག་ཕབ་ལེན་མ་བྱས་པའི་སྔོན་དུ། བཀོལ་ཆས་དེ་བཟོ་སྐྲུན་བྱེད་མཁན་ངོས་འཛིན་ཐུབ་མིན་ཞིབ་ལྟ་བྱེད་རྒྱུ་གལ་ཆེ།</p>
  </li>
  <li>
    <p><strong>བཀོལ་ཆས་ཁག་ལ་སྤྲད་ཡོད་པའི་ཆོག་མཆན་ཁག་ལ་བསྐྱར་ཞིབ་བྱོས། (འདི་ཚོགས་ཐུན་གཞན་ཞིག་ལ་སྦྲེལ་ངེས།)</strong><br />
གལ་ཏེ། ཉེ་ལམ་ཁྱེད་ཀྱིས་སོ་སོའི་ཡོ་ཆས་ཀྱི་སྟེང་དུ་སྐད་འཕྲིན་ཕབ་ལེན་བྱས་ཏེ་སྐད་འཕྲིན་གྱི་ཁ་བྱང་གསར་པ་ཞིག་བཟོས་པའི་དབང་དུ་བཏང་ན། སྐད་འཕྲིན་གྱིས་ཁྱེད་རང་གི་ཁ་པར་ནང་གི་འབྲེལ་ཐོའི་ཁོངས་སུ་འཛུལ་ཆོག་པའི་ཆོག་མཆན་ཞུ་ངེས་ལ། ང་ཚོར་ཁས་ལེན་བྱེད་པ་དང་མི་བྱེད་པའི་གདམ་ག་གཉིས་ཡོད། དེ་བཞིན་དུ། སྐད་འཕྲིན་གྱིས་ང་ཚོའི་ཁ་པར་གྱི་སྐད་སྦུག་དང་། པར་ཆས། པར་མཛོད་སོགས་ཀྱི་ནང་དུ་འཛུལ་ཆོག་པའི་ཆོག་མཆན་ཞུ་ངེས། བཀོལ་ཆས་ཤིག་ལ་ཆོག་མཆན་སྣ་ཚོགས་སྤྲད་ཚེ། དེས་ང་ཚོའི་ཁ་པར་ལ་གཞན་གྱི་འཇབ་རྒོལ་བྱེད་སླ་རུ་གཏོང་གི་ཡོད། གང་ལྟར་བཀོལ་ཆས་ཁག་ལ་ཆོག་མཆན་སྤྲོད་པའི་སྐབས་སུ། བཀོལ་ཆས་བྱེ་བྲག་པ་དེས་བྱེད་ལས་རྩོམ་པར། བཀོལ་ཆས་གང་དེས་ཞུ་བཞིན་པའི་ཆོག་མཆན་དེ་ངེས་པར་དུ་དགོས་ཀྱི་ཡོད་མེད་སྐོར་ལ་བསྐྱར་དུ་བསམ་བློ་ཐོངས། བཀོལ་ཆས་གང་རུང་ལ་ཆོག་མཆན་སྤྲོད་མིན་གྱི་དབང་ཆ་མི་སྒེར་རང་ཉིད་ལ་ཡོད་དོ།།</p>
  </li>
</ul>

<p>དཔེར་ན། གལ་ཏེ། གནམ་གཤིས་སྔོན་བརྡའི་བཀོལ་ཆས་ཤིག་གིས་ཁྱེད་ཀྱི་ཁ་པར་གྱི་སྐད་སྦུག་བཀོལ་སྤྱོད་བྱེད་ཆོག་པའི་ཆོག་མཆན་ཞུ་ཡི་ཡོད་ཚེ། བཀོལ་ཆས་དེ་ནི་དོགས་གཞི་ཅན་གྱི་བཀོལ་ཆས་ཤིག་ཡིན་ངེས། གང་ཡིན་ཞེ་ན། གནམ་གཤིས་སྔོན་བརྡའི་བཀོལ་ཆས་ཤིག་གིས་བྱེད་ལས་རྩོམ་པར། ཁ་པར་གྱི་སྐད་སྦུག་བཀོལ་སྤྱོད་བྱེད་དགོས་དོན་མེད།</p>

<h3 id="མིདགོསཔའིབཀོལཆསརིགསཁཔརནསཕྱིརའདོནབྱོས">མི་དགོས་པའི་བཀོལ་ཆས་རིགས་ཁ་པར་ནས་ཕྱིར་འདོན་བྱོས།</h3>
<p>ཁ་པར་གྱི་ནང་དུ་བཀོལ་ཆས་རིགས་ཅི་ཙམ་གྱིས་མང་བ་ཉར་ན། དྲ་ཐོག་གི་འཇབ་རྒོལ་གྱི་ཉེན་ཁ་དེ་ཙམ་གྱིས་ཆེ་རུ་འགྲོ་ཡི་ཡོད་པས། དུས་རྒྱུན་སྤྱོད་སྒོ་ཆེན་པོ་མེད་པའི་བཀོལ་ཆས་རིགས་ཁ་པར་ནས་ཕྱིར་འདོན་བྱེད་དགོས།</p>

<h3 id="བཀོལཆསཁགགནསསྐབསརིངནུསམེདབཟོསའདིཚོགསཐུནགཞནཞིགལསྦྲེལངེས">བཀོལ་ཆས་ཁག་གནས་སྐབས་རིང་ནུས་མེད་བཟོས།(འདི་ཚོགས་ཐུན་གཞན་ཞིག་ལ་སྦྲེལ་ངེས།)</h3>
<p>ཁྱེད་ཀྱིས་བཀོལ་ཆས་ཤིག་གནས་སྐབས་རིང་བཀོལ་སྤྱོད་བྱེད་ཀྱི་མེད་རུང་། མ་འོངས་པར་བཀོལ་དགོས་ཀྱི་ཡོད་ཚེ། བཀོལ་ཆས་དེ་ནུས་མེད་བཟོ་རྒྱུ་ནི་གདམ་ག་ཡག་པོ་ཞིག་ཡིན། ནུས་མེད་བཟོས་ཚར་བའི་བཀོལ་ཆས་རིགས་ཁྱེད་ཀྱི་ཁ་པར་གྱི་འཆར་ངོས་སུ་མི་མངོན་ལ། ཁ་པར་གྱི་ཆོག་མཆན་བཀོལ་ཐུབ། རྗེས་ཕྱོགས་ཁྱེད་ཀྱིས་བཀོལ་ཆས་དེ་དག་བཀོལ་སྤྱོད་བྱེད་འདོད་ཚེ། ག་དུས་ཡིན་ཡང་་ནུས་ཡོད་བཟོ་ཆོག</p>
<ul>
  <li>
    <p><strong>དམིགས་བསལ་གྱི་བཀོལ་ཆས་ལྟ་སྤྱོད།(འདི་ཚོགས་ཐུན་གཞན་ཞིག་ལ་སྦྲེལ་ངེས།)</strong><br />
ཡོ་ཆས་དོ་དམ་པའི་བཀོལ་ཆས།
ཡོ་ཆས་དོ་དམ་པའི་བཀོལ་ཆས་ཀྱི་ཁོངས་ནས་(ངའི་ཁ་པར་འཚོལ)་ནས་ལས་ཀ་བྱེད་བཞིན་པའི་བཀོལ་ཆས་ལ་གཟིགས། འདིར་ངའི་ཁ་པར་འཚོལ་ཟེར་བའི་བཀོལ་ཆས་དེ་ཁྱེད་ཀྱི་བདེ་འཇགས་ཀྱི་ཆེད་དུ་དོ་དམ་པའི་ངོ་བོའི་ཐོག་བྱེད་ལས་རྩོམ་དགོས།
མ་ལག་གི་སྒྲིག་འགོད་སྒྱུར་བཅོས།
གལ་ཏེ་བཀོལ་ཆས་ཤིག་ལ་ཆོག་མཆན་འདི་ཡོད་པ་ཡིན་ན། བཀོལ་ཆས་དེས་ཁྱེད་ཀྱི་ཁ་པར་གྱི་འཆར་ངོས་གློག་སྒོ་རྒྱག་པའི་དུས་ཡུན་ལྟ་བུའི་ཨན་ཌོ་མ་ལག་གི་གདམ་ག་ཁག་ལ་འགྱུར་བ་གཏོང་ནུས། འོན་ཀྱང་། ཆོག་མཆན་འདི་གཞན་གྱིས་བཀོལ་སྤྱོད་ལོག་པ་བྱེད་ངེས་པ་ང་ཚོས་རྟོགས་ཐུབ།
འདིར་ཨན་ཌོ་བྱེད་ལས་རམ་འདེགས་ལྷུ་ལག་དང་། ཨན་ཌོ་རང་འགུལ། པར་ཆས། འབྲེལ་ཐོ། གྷོ་གྷིལ་གྱི་ཡིག་ཆ་སོགས་ལ་ཆོག་མཆན་སྤྲད་ཡོད་པ་དང་། DualSpace64 དང་། གྷོ་གྷིལ་རོལ་དབྱངས་སོགས་ལ་ཆོག་མཆན་སྤྲད་མེད།</p>

    <p>རྒྱུས་མངའ་མེད་པའི་བཀོལ་ཆས་རིགས་ཕྱིར་འདོན།
ཁྱེད་ཀྱིས་སོ་སོའི་ཡོ་ཆས་ལ་རྒྱུས་མངའ་མེད་པའི་བཀོལ་ཆས་རིགས་ནང་འཇུག་བྱེད་དུ་བཅུག་པ་ཡིན་ན། བདེ་འཇགས་ཀྱི་ཉེན་ཁ་ཆེན་པོ་ཡོད། དེར་བརྟེན། དགོས་མཁོ་མེད་པའི་རྒྱུས་མེད་ཀྱི་བཀོལ་ཆས་རིགས་ནང་འཇུག་བྱེད་དུ་མ་འཇུག</p>

    <p>སྐུད་མེད་དྲ་བ་དོ་དམ།</p>

    <p>སྐུད་མེད་དྲ་བ་དོ་དམ་ཟེར་བའི་གདམ་ག་འདིས་བཀོལ་ཆས་ཁག་ལ་སྐུད་མེད་དྲ་བ་བཀོལ་སྤྱོད་བྱེད་དུ་འཇུག་པ་དང་། ཁྱེད་ལ་རང་འགུལ་གྱི་ཐོག་ནས་གསར་སྣོན་དང་། འཕྲིན་ཐུང་གི་བརྡ་ལན་འབྱོར་བར་རོགས་པ་བྱེད་ཀྱི་ཡོད།</p>
  </li>
  <li>
    <p><strong>འཆར་ངོས་ཀྱི་སྒོ་ལྕགས་བརྟན་པོ་བཟོས།(འདི་ཚོགས་ཐུན་གཞན་ཞིག་ལ་སྦྲེལ་ངེས།)</strong><br />
  ང་ཚོས་སོ་སོའི་ཁྱིམ་གྱི་ཅ་ལག་དང་རྒྱུ་རྫས་རིགས་རྐུ་མ་མ་ཤོར་བའི་ཆེད་དུ། ཕྱི་ལ་འགྲོ་དུས་སྒོ་ལ་ཟྭ་ཆེན་པོ་ཞིག་རྒྱག་གི་ཡོད། དེ་བཞིན་དུ། ཁ་པར་གྱི་གསང་ཚིག་བརྟན་པོ་བཞག་ན། ཡོ་ཆས་སྲུང་སྐྱོབ་བྱེད་པར་ཕན་ཐོགས་ཆེ། ཁ་པར་གྱི་གསང་ཚིག་བཟོ་བའི་སྐབས་སུ། དེ་མི་གཞན་གྱིས་ཚོད་དཔག་བྱེད་སླ་བའི་ཨང་གྲངས་ཀྱི་རིགས་སྟེ།དཔེར་ན། ༠༠༠༠་དང་། ༡༢༣༤ ལྟ་བུ་འདེམས་མི་རུང་ལ། སོ་སོའི་སྐྱེས་ཚེས་དང་།  སྒེར་གྱི་ངོ་བོ་ཕྱིར་བསྒྲགས་བྱེད་ངེས་པའི་ཨང་གྲངས་སོགས་ཀྱང་འདེམས་མི་ཉན། བཟོས་ཚར་བའི་གསང་ཚིག་དེ་ཡོ་ཆས་གཞན་པའི་ནང་དུ་བཀོལ་མི་རུང་བ་ཡིད་ལ་དྲན་པར་བྱོས།</p>

    <p>ཁ་པར་ལ་གསང་ཚིག་བརྟན་པོ་ཞིག་མ་བཟོས་ན། མི་སུ་འདྲ་ཞིག་ཡིན་རུང་། ཁྱེད་ཀྱི་ཁ་པར་ནང་གི་སྐད་འཕྲིན་དང་། དྲ་ཐོག་ནས་ཅ་ལག་ཉོ་བྱེད་ཀྱི་བཀོལ་ཆས། དངུལ་ཁང་གི་བཀོལ་ཆས་སོགས་ཐེ་བའི་བཀོལ་ཆས་ཚང་མའི་ནང་འཛུལ་ཐུབ་ཀྱི་ཡོད། དེར་བརྟེན། ཁ་པར་ལ་གསང་ཚིག་བརྟན་པོ་ཞིག་བཟོ་དགོས།</p>
  </li>
</ul>

<h3 id="ངའིཁཔརའཚོལདངརྒྱངརིངནསགཙངགསུབབྱེདཔའིགདམགསྒྲིགབཟོབྱོསའདིཚོགསཐུནགཞནཞིགལསྦྲེལངེས">ངའི་ཁ་པར་འཚོལ་དང་རྒྱང་རིང་ནས་གཙང་གསུབ་བྱེད་པའི་གདམ་ག་སྒྲིག་བཟོ་བྱོས།(འདི་ཚོགས་ཐུན་གཞན་ཞིག་ལ་སྦྲེལ་ངེས།)</h3>
<p>གལ་ཏེ་ཁ་པར་བོར་བརླག་བྱུང་ཚེ། ཁྱེད་ཀྱིས་ངའི་ཁ་པར་འཚོལ་ཟེར་བའི་ཞབས་ཞུ་དེ་བེད་སྤྱད་དེ། སོ་སོའི་རྩིས་འཕྲུལ་དང་གྲོགས་པོ་ཞིག་གི་ཁ་པར་བརྒྱུད། ཁྱེད་ཀྱི་གང་དུ་ཡོད་མེད་འཚོལ་ཐུབ། ཁྱེད་ཀྱི་ཁ་པར་དེ་སོ་སོའི་ཉེ་འགྲམ་ཞིག་ཏུ་ཡོད་ཚེ། ་ཁ་པར་སྒྲ་གྲགས་སུ་བཅུག་ཆོག་ལ།</p>

<p>སོ་སོའི་ཁ་པར་རྩ་བ་ནས་ཕྱིར་རྙེད་སོན་མ་བྱུང་བར། ཁ་པར་ནང་གི་གཞི་གྲངས་ཁག་མི་གཞན་གྱི་ལག་ཏུ་ཤོར་བར་ཞེད་སྣང་ཡོད་ཚེ། ཁ་པར་ནང་གི་གཞི་གྲངས་ཁག་རྒྱང་རིང་ནས་གཙང་གསུབ་བྱེད་ཆོག འོན་ཀྱང་། ཁྱེད་ཀྱི་ཁ་པར་བོར་བརླག་མ་བྱུང་བའི་སྔོན་དུ། གདམ་ག་འདི་སྒྲིག་བཟོ་བྱས་ཡོད་པའི་ཁག་ཐེག་བྱེད་རྒྱུ་དེ་གལ་ཆེ་ཤོས་ཡིན། དེ་མ་གཏོགས། ཞབས་ཞུ་འདི་བཀོལ་སྤྱོད་བྱེད་མི་ནུས།</p>

<h3 id="མཉེནཆསཁགདུསཐོགཏུགསརསྣོནབྱོསའདིཚོགསཐུནགཞནཞིགལསྦྲེལངེས">མཉེན་ཆས་ཁག་དུས་ཐོག་ཏུ་གསར་སྣོན་བྱོས།(འདི་ཚོགས་ཐུན་གཞན་ཞིག་ལ་སྦྲེལ་ངེས།)</h3>

<p>ཁ་པར་གྱི་ཉེར་སྤྱོད་མ་ལག་གསར་སྣོན་བྱས་ན། མ་ལག་ཐོན་རྙིང་པའི་ཁོངས་ནས་རྙེད་པའི་སྐྱོན་ཆ་རིགས་དག་སེལ་བྱེད་ཀྱི་ཡོད་སྟབས། མཉེན་ཆས་ཀྱི་བྱེད་ལས་དང་འབྲེལ་བའི་གནད་དོན་རིགས་སེལ་ཐུབ་པ་མ་ཟད། བདེ་འཇགས་ཀྱི་ཚད་གཞིའང་གོང་མཐོར་འགྲོ་ཡི་ཡོད། དེ་བས། གསར་སྣོན་གྱི་བརྡ་ལན་འབྱོར་དུས། དེ་མ་ཐག་གསར་སྣོན་བྱེད་དགོས།</p>

<p>དྲ་ཐོག་གི་བདེ་འཇགས། ཉེན་སྲུང་ཡོད་པའི་ཐོག་ནས་དྲ་མྱུལ་བྱོས། (འདི་ཚོགས་ཐུན་གཞན་ཞིག་ལ་སྦྲེལ་ངེས།)
ཁྱེད་ཀྱི་བཀོལ་སྤྱོད་བྱེད་བཞིན་པའི་དྲ་རྒྱ་བཤེར་ཆས་དེ་ཁ་པར་གྱི་བདེ་འཇགས་དང་འབྲེལ་བ་དམ་ཟབ་ཡོད། ཁྱེད་ཀྱིས་བཤེར་ཆས་ཀྱི་ནང་དུ། www.གཏགས་པའི་སྐབས་སུ། དྲ་ཇག་ཚོས་ཁྱེད་ཀྱི་ཡོ་ཆས་ལ་འཇབ་རྒོལ་བྱེད་པར་སྒུག་ནས་བསྡད་ཡོད། ཉེན་སྲུང་ཡོད་པའི་ཐོག་ནས་དྲ་མྱུལ་བྱེད་པའི་ཐབས་ལམ་དང་པོ་དེ་ནི་དྲ་རྒྱ་བཤེར་ཆས་ཡག་པོ་ཞིག་འདེམས་རྒྱུ་དེ་རེད། དེའི་དོན་ནི། ཁྱེད་རང་དྲ་མྱུལ་བྱེད་པའི་སྐབས་སུ། ཆོག་མཆན་མེད་པའི་མི་གསུམ་པའི་ཐེ་བྱུས་དང་བྱེད་སྒོ་ཁག་བཀག་འགོག་བྱེད་པར་རོགས་པ་བྱེད་ཐུབ་པའི་བདེ་འཇགས་ཀྱི་བྱེད་ཐབས་འཕར་མ་སྦྱིན་མཁན་དང་། དུས་རྒྱུན་དུ་གསར་སྣོན་བྱེད་མཁན་གྱི་དྲ་རྒྱ་བཤེར་ཆས་ཡག་པོ་དེ་འདྲ་འདེམས་དགོས་ཟེར་གྱི་ཡོད། ཉེན་སྲུང་གི་ཁྱད་ཆོས་ལྡན་པའི་དྲ་རྒྱ་བཤེར་ཆས་ཡག་པོ་ཁག་ཅིག་ནི། ཁི་རོམ(Chrome)་དང་། མོ་ཟེ་ལ ཧྥ་ཡར་ཧྥོག་ཁི་སི( Mozilla Firefox) ཁྲོར(TOR) བྷུ་རེ་ཧྥུ(Brave) སོགས་རེད།</p>

<p>དྲ་རྒྱ་བཤེར་ཆས་ཀྱི་ནང་དུ་ཡོད་པའི་ཁ་སྣོན་ཡོ་ཆས་ཁག་ཅིག་ཡོད་ལ། HTTPS everywhere དང་། privacy badger U block Origin ལྟ་བུའི་ཁ་སྣོན་ཡོ་ཆས་ཁག་གིས་ཁྱེད་ཀྱི་དྲ་ཐོག་གི་འགྲུལ་བཞུད་སྔར་ལས་སྲ་བརྟན་བཟོ་ངེས།</p>

<p>དྲ་རྒྱ་བཤེར་ཆས་ནང་གི་དྲ་མྱུལ་གྱི་ལོ་རྒྱུས་དང་། cache, cookies སོགས་གཙང་གསུབ་བྱས་ན། དེས་ཁྱེད་ཀྱི་དྲ་ཐོག་གི་ཤུལ་རྗེས་མེད་པ་བཟོ་བར་རོགས་པ་བྱེད་ཐུབ། དེའི་དོན་ནི། དྲ་ཐོག་གི་འཇབ་རྒོལ་པ་ཞིག་ཁྱེད་ཀྱི་ཡོ་ཆས་ཀྱི་ནང་དུ་འཛུལ་ཏེ། ཁོས་ཁྱེད་རང་གི་དྲ་མྱུལ་གྱི་ལོ་རྒྱུས་འཚོལ་ཞིབ་བྱས་པའི་དབང་དུ་བཏང་ཡང་ཅི་ཡང་རྙེད་མི་ཐུབ།</p>

<p>དྲ་རྒྱ་བཤེར་ཆས་ཀྱི་ནང་དུ། རང་མིང་སྐུང་བའི་ེརྣམ་པ་བཀོལ་སྤྱོད་བྱས་ཏེ་དྲ་མྱུལ་བྱས་ན། དྲ་མྱུལ་བྱས་པའི་ཤུལ་རྗེས་དང་། cache, cookies སོགས་དྲ་རྒྱ་བཤེར་ཆས་ཀྱི་ནང་དུ་གང་ཡང་མི་ལྷག
དགོས་གལ་བྱུང་ཚེ། རྟོག་བཟོས་མི་སྒེར་དྲ་བ་བཀོལ་སྤྱོད་བྱོས། (འདི་ཚོགས་ཐུན་གཞན་ཞིག་ལ་སྦྲེལ་ངེས།) རྟོག་བཟོས་མི་སྒེར་དྲ་བས་དྲ་བའི་འབྲེལ་མཐུད་ཀྱི་བརྒྱུད་ལམ་གསང་སྡོམ་བྱེད་ཀྱི་ཡོད་པས། དེ་བཀོལ་སྤྱོད་བྱས་ན། ཁྱེད་ཀྱི་ས་ཁུལ་དུ་བཀག་སྡོམ་བྱས་ཡོད་པའི་དྲ་ཚིགས་ཁག་ལ་ལྟ་ཀློག་བྱེད་ཐུབ། འོན་ཀྱང་། རྟོག་བཟོས་མི་སྒེར་དྲ་བ་ཡག་པོ་ཞིག་འདེམས་རྒྱུ་གལ་ཆེ། དེའི་དོན་ནི། སའེ་ཧྥོན་དང་། ཕུག་ལམ་གྱི་དོམ་ལྟ་བུའི་གསང་སྡོམ་གྱི་ནུས་སྟོབས་ཆེ་བའི་རྟོག་བཟོས་མི་སྒེར་དྲ་བ་བཀོལ་དགོས་ཟེར་གྱི་ཡོད།</p>

<ul>
  <li>
    <p><strong>སྤྱི་སྤྱོད་སྐུད་མེད་དྲ་བ་ལ་དོགས་ཟོན་བྱོས། (འདི་ཚོགས་ཐུན་གཞན་ལ་སྦྲེལ་ངེས།)</strong><br />
ཁྱེད་ཀྱིས་སོ་སོའི་ཁ་པར་རིན་མེད་ཀྱི་སྤྱི་སྤྱོད་སྐུད་མེད་དྲ་བར་མཐུད་ཐེངས་རེར། སོ་སོའི་ཁ་པར་དྲ་བ་དེའི་སྟེང་དུ་ཡོད་པའི་མི་ཚང་མར་ཁ་འབྱེད་ཀྱི་ཡོད། དྲ་ཐོག་གི་དྲ་ཇག་ཅིག་གིས། སྤྱི་སྤྱོད་སྐུད་མེད་དྲ་བ་གང་དེ་བཀོལ་སྤྱོད་བྱེད་མཁན་གྱི་མི་གཞན་པའི་ཐོག་ཏུ་གསང་མྱུལ་བྱེད་ཐུབ།</p>

    <p>གལ་ཏེ། སྤྱི་སྤྱོད་སྐུད་མེད་དྲ་བ་བརྒྱུད་དེ། དྲ་མྱུལ་བྱེད་དགོས་ཚེ། རྟོག་བཟོས་མི་སྒེར་དྲ་བའི་ཞབས་ཞུ་བཀོལ་སྤྱོད་བྱེད་དགོས། རྟོག་བཟོས་མི་སྒེར་དྲ་བས་ཁྱེད་ཀྱི་དྲ་ཐོག་གི་བྱེད་སྒོ་ཁག་གསང་སྡོམ་བྱེད་ངེས་པས། སྤྱི་སྤྱོད་སྐུད་མེད་དྲ་བའི་སྟེང་དུ་ཡོད་པའི་མི་གཞན་པ་སུས་ཀྱང་ཁྱེད་རང་རྗེས་འདེད་གཏོང་མི་ཐུབ།</p>
  </li>
</ul>

<hr />
<hr />

<h1 id="ཀུཤུའིཡོཆསཀྱིགསངརྒྱའིཁྱདཆོསཁག--2">ཀུ་ཤུའི་ཡོ་ཆས་ཀྱི་གསང་རྒྱའི་ཁྱད་ཆོས་ཁག -2</h1>
<h3 id="ཀུཤུའིཡོཆསཀྱིགསངརྒྱའིཁྱདཆོསཁག">ཀུ་ཤུའི་ཡོ་ཆས་ཀྱི་གསང་རྒྱའི་ཁྱད་ཆོས་ཁག:</h3>
<p>ཁ་པར་ཁག་གི་ཁྱད་ཆོས་སྣ་འཛོམས་རང་བཞིན་ཅན་དུ་གྱུར་བ་བརྟེན་ནས། འཕྲིན་ཐུང་དང་ཁ་པར་གཏོང་བྱེད་ཀྱི་སྲོལ་རྒྱུན་གྱི་ཡོ་ཆས་དེའི་བྱེད་ནུས་རྦད་དེ་འགྱུར་ཡོད། དཔེར་ན། སོ་སོའི་གྲོགས་པོ་དང་ནང་མི་ཙམ་ལ་འབྲེལ་བ་བྱེད་པ་ཙམ་མ་ཟད། དངུལ་གྱི་རྩིས་ཐོ་སྤྲོད་པ། དྲ་ཐོག་ནས་ཅ་ལག་ཉོ་བ། ཉིན་རེའི་ལུས་སྦྱོང་གི་གནས་ཚུལ་རྗེས་འདེད་གཏོང་བ། ས་ཆ་འཚོལ་བ། རོལ་རྩེད་རྩེ་བ་སོགས་ཆ་ཚང་ཁ་པར་བརྒྱུད་ནས་བྱེད་ཐུབ་ཀྱི་ཡོད་སྟབས། ཁ་པར་དེ་ང་ཚོའི་དགོས་མཁོ་ཅི་རིགས་བསྐང་བར་རོགས་འདེགས་བྱེད་མཁན་གྱི་སྒེར་གྱི་ལས་རོགས་ཤིག་དང་འདྲ།</p>

<p>ང་ཚོས་ཁ་པར་གྱི་སྟེང་ནས་ཞབས་ཞུའི་རིགས་མང་པོ་ཞིག་བཀོལ་སྤྱོད་བྱས་པ་ལ་བརྟེན་ནས། ཁ་པར་དེ་ང་ཚོའི་དངུལ་ཁང་དང་། ཡིག་ཟམ། སྤྱི་ཚོགས་འབྲེལ་མཐུད་དྲ་བའི་གནས་ཚུལ། དེ་བཞིན། ང་ཚོའི་དྲ་ཐོག་གི་བྱེད་སྒོ་ཁག་དང་། འབྲེལ་གཏུག་མི་སྣའི་གནས་ཚུལ་སོགས་ཐེ་བའི་མི་སྒེར་གྱི་གཞི་གྲངས་ཡོད་ཚད་གསོག་ཉར་བྱ་སའི་གནས་ཤིག་ཏུ་གྱུར་ཡོད་ལ། ཡོ་ཆས་ཀྱི་སྟེང་དུ་བཀོལ་ཆས་ཀྱི་རིགས་ག་འདྲ་བཀོལ་སྤྱོད་བྱེད་ཀྱི་ཡོད་མེད་ལ་དཔགས་པའི་ཁ་པར་གྱི་ནང་དུ་མི་སྒེར་གྱི་གཞི་གྲངས་ཉར་ཚགས་ཀྱི་གྲངས་ཀ་དང་ཐོ་གཞུང་དེ་ལས་མང་དུ་འགྲོ་སྲིད། དེ་ཡང་ང་ཚོའི་སྐོར་གྱི་གནས་ཚུལ་མང་དག་ཅིག་ཁ་པར་ནང་དུ་ཉར་ཚགས་བྱས་ཡོད་པར་བརྟེན། གལ་ཏེ། སོ་སོའི་ཁ་པར་ལ་མི་གཞན་གྱིས་འཇབ་རྒོལ་ཐེབས་པ་ཡིན་ན། དེས་ཁྱེད་རང་གཅིག་པུ་ཙམ་མ་ཡིན་པར། ཁྱེད་རང་གི་འབྲེལ་གཏུག་བྱ་ཡུལ་གྱི་མི་ཡོད་དོ་ཅོག་ཉེན་ཁའི་གནས་སུ་བསྐྱེལ་ངེས། དེར་བརྟེན། ཁྱེད་ཀྱིས་སོ་སོའི་ཡོ་ཆས་ཁག་སྲུང་སྐྱོབ་བྱེད་རྒྱུ་ཧ་ཅང་གལ་ཆེ།</p>

<p>གསང་རྒྱའི་ཁྱད་ཆོས་འདི་དག་བརྒྱུད་ནས་ཁྱེད་ཀྱིས་སོ་སོ་རང་ཉིད་དང་སོ་སོའི་འབྲེལ་མི་ཁག་སྲུང་སྐྱོབ་བྱེད་པའི་ནུས་པ་གོང་མཐོར་གཏོང་ནུས།</p>
<h3 id="ཀུཤུའིཡོཆསཀྱིགསངརྒྱའིཁྱདཆོསཁག-1">ཀུ་ཤུའི་ཡོ་ཆས་ཀྱི་གསང་རྒྱའི་ཁྱད་ཆོས་ཁག:</h3>
<p>འདིར་ཀུ་ཤུའི་ཡོ་ཆས་ཀྱི་གསང་རྒྱའི་ཁྱད་ཆོས་ཁག་ཅིག་བཀོད་ཡོད་ལ། ཁྱད་ཆོས་འདི་དག་བརྒྱུད་ནས། ཁྱེད་ཀྱིས་སོ་སོའི་གཞི་གྲངས་དང་གསང་རྒྱ་ལ་གཞན་གྱིས་འཇབ་རྒོལ་ཐེབས་སུ་མ་བཅུག་པར་སྲུང་སྐྱོབ་ཡག་པོ་བྱེད་ཐུབ།</p>

<h2 id="༡-བཀོལཆསདོདམ-1">༡༽ བཀོལ་ཆས་དོ་དམ།</h2>
<p>བཀོལ་ཆས་ཁག་ལ་སྤྲད་ཡོད་པའི་ཆོག་མཆན་ཁག་ཚོད་འཛིན་བྱོས། (འདི་ཚོགས་ཐུན་གཞན་ཞིག་ལ་སྦྲེལ་ངེས།)</p>

<p>ཁ་པར་ནང་དུ་བཀོལ་ཆས་ཁག་ཕབ་ལེན་བྱེད་པའི་སྐབས་སུ། མ་སྤྲད་ཐབས་མེད་ཀྱི་ཆོག་མཆན་རིགས་ཡིན་ན་མ་གཏོགས། འབྲེལ་མེད་ཀྱི་ཆོག་མཆོག་རིགས་ཚོད་འཛིན་དང་དོ་དམ་བྱེད་དགོས། དཔེར་ན། ཁྱེད་ཀྱིས་སོ་སོའི་ཁ་པར་གྱི་སྟེང་དུ། སྐད་འཕྲིན་ནང་འཇུག་བྱེད་པའི་སྐབས་སུ། སྐད་འཕྲིན་གྱིས་ཁྱེད་རང་གི་ཁ་པར་ནང་གི་འབྲེལ་ཐོའི་ཁོངས་སུ་འཛུལ་ཆོག་པའི་ཆོག་མཆན་ཞུ་ངེས་ལ། ང་ཚོར་ཁས་ལེན་བྱེད་པ་དང་མི་བྱེད་པའི་གདམ་ག་གཉིས་ཡོད། དེ་བཞིན་དུ། སྐད་འཕྲིན་གྱིས་ང་ཚོའི་སྡོད་གནས་དང་། ལོ་ཐོ། ཁ་པར་བཏང་བའི་ལོ་རྒྱུས། འཕྲིན་ཐུང་ཁག་ལ་ལྟ་ཀློག་བྱེད་ཆོག་པའི་ཆོག་མཆན་ཞུ་ངེས། གང་ལྟར་བཀོལ་ཆས་ཁག་ལ་ཆོག་མཆན་སྤྲོད་པའི་སྐབས་སུ། བཀོལ་ཆས་བྱེ་བྲག་པ་དེས་བྱེད་ལས་རྩོམ་པར། བཀོལ་ཆས་གང་དེས་ཞུ་བཞིན་པའི་ཆོག་མཆན་དེ་ངེས་པར་དུ་དགོས་ཀྱི་ཡོད་མེད་སྐོར་ལ་བསྐྱར་དུ་བསམ་བློ་ཐོངས། གལ་ཏེ། བཀོལ་ཆས་དེས་བྱེད་ལས་རྩོམ་པར། ཆོག་མཆན་གང་རུང་ཞིག་འབྲེལ་མེད་མཐོང་ཚེ། བཀོལ་ཆས་དེས་ཞུ་བཞིན་པའི་ཆོག་མཆན་ལ་ངོས་ལེན་མ་བྱས་ན་ལེགས།</p>

<p>དཔེར་ན། གལ་ཏེ། གནམ་གཤིས་སྔོན་བརྡའི་བཀོལ་ཆས་ཤིག་གིས་ཁྱེད་ཀྱི་ཁ་པར་གྱི་སྐད་སྦུག་བཀོལ་སྤྱོད་བྱེད་ཆོག་པའི་ཆོག་མཆན་ཞུ་ཡི་ཡོད་ཚེ། བཀོལ་ཆས་དེ་ནི་དོགས་གཞི་ཅན་གྱི་བཀོལ་ཆས་ཤིག་ཡིན་ངེས། གང་ཡིན་ཞེ་ན། གནམ་གཤིས་སྔོན་བརྡའི་བཀོལ་ཆས་ཤིག་གིས་བྱེད་ལས་རྩོམ་པར། ཁ་པར་གྱི་སྐད་སྦུག་བཀོལ་སྤྱོད་བྱེད་དགོས་དོན་མེད་དོ།།</p>

<ul>
  <li><strong>བཀོལ་སྤྱོད་བྱེད་ཀྱི་མེད་པའི་བཀོལ་ཆས་རིགས་ཁ་པར་ནས་ཕྱིར་འདོན་བྱོས།</strong><br />
 ཁ་པར་གྱི་ནང་དུ་བཀོལ་ཆས་རིགས་ཅི་ཙམ་གྱིས་མང་བ་ཉར་ན། དྲ་ཐོག་གི་འཇབ་རྒོལ་གྱི་ཉེན་ཁ་དེ་ཙམ་གྱིས་ཆེ་རུ་འགྲོ་ཡི་ཡོད་པས། རང་ཉིད་ཀྱིས་དུས་རྒྱུན་དུ་བཀོལ་སྤྱོད་བྱེད་ཀྱི་མེད་པའི་བཀོལ་ཆས་རིགས་ཁ་པར་ནས་ཕྱིར་འདོན་བྱོས།</li>
</ul>

<h3 id="རྒྱབསྟེགསབཀོལཆསགསརའདོན-འདིཚོགསཐུནགཞནཞིགལསྦྲེལངེས">རྒྱབ་སྟེགས་བཀོལ་ཆས་གསར་འདོན། (འདི་ཚོགས་ཐུན་གཞན་ཞིག་ལ་སྦྲེལ་ངེས།)</h3>
<p>ཁྱེད་ཀྱིས་སོ་སོའི་ཁ་པར་གྱི་སྒྲིག་འགོད་ཁོངས་ནས། རྒྱབ་སྟེགས་བཀོལ་ཆས་གསར་འདོན་གྱི་གདམ་ག་དེ་སྒོ་བརྒྱབ་པ་ཡིན་ན། བཀོལ་ཆས་ཁག་གིས་རྒྱབ་ལྗོངས་ནས་ལས་ཀ་མི་བྱེད། འདྲ་པར་སྒྲིག་བཟོ་དང་། བཤེར་འབེབས་བཀོལ་ཆས་རིགས་ཀྱིས་རྒྱབ་ལྗོངས་ནས་ལས་ཀ་བྱེད་མི་དགོས། འོན་ཀྱང་། སྐད་འཕྲིན་ལྟ་བུའི་འཕྲིན་ཐུང་བཀོལ་ཆས་ཁག་གི་ནང་དུ་མི་གཞན་གྱིས་བཏང་བའི་འཕྲིན་ཐུང་གི་བརྡ་ལན་འབྱོར་བར། བཀོལ་ཆས་དེ་རིགས་རྒྱབ་ལྗོངས་ནས་ལས་ཀ་བྱེད་དགོས་ཀྱི་ཡོད། དེར་བརྟེན། ཁྱེད་ཀྱིས་ཁ་པར་གྱི་སྒྲིག་འགོད་ཁོངས་ནས། རྒྱབ་ལྗོངས་ནས་ལས་ཀ་བྱེད་མི་དགོས་པའི་བཀོལ་ཆས་ཁག་གི་རྒྱབ་སྟེགས་བཀོལ་ཆས་གསར་འདོན་གྱི་གདམ་ག་དེ་སྒོ་བརྒྱབ་ཆོག</p>

<h3 id="བཀོལཆསཁགགནསསྐབསརིངནུསམེདབཟོསའདིཚོགསཐུནགཞནཞིགལསྦྲེལངེས-1">བཀོལ་ཆས་ཁག་གནས་སྐབས་རིང་ནུས་མེད་བཟོས།(འདི་ཚོགས་ཐུན་གཞན་ཞིག་ལ་སྦྲེལ་ངེས།)</h3>
<p>ཁྱེད་ཀྱིས་བཀོལ་ཆས་ཤིག་གནས་སྐབས་རིང་བཀོལ་སྤྱོད་བྱེད་ཀྱི་མེད་རུང་། མ་འོངས་པར་བཀོལ་དགོས་ཀྱི་ཡོད་ཚེ། བཀོལ་ཆས་དེ་ནུས་མེད་བཟོ་རྒྱུ་ནི་གདམ་ག་ཡག་པོ་ཞིག་ཡིན། ནུས་མེད་བཟོས་ཚར་བའི་བཀོལ་ཆས་རིགས་ཁྱེད་ཀྱི་ཁ་པར་གྱི་འཆར་ངོས་སུ་མི་མངོན་ལ། ཁ་པར་གྱི་ཆོག་མཆན་བཀོལ་ཐུབ། རྗེས་ཕྱོགས་ཁྱེད་ཀྱིས་བཀོལ་ཆས་དེ་དག་བཀོལ་སྤྱོད་བྱེད་འདོད་ཚེ། ག་དུས་ཡིན་ཡང་་ནུས་ཡོད་བཟོ་ཆོག</p>

<h3 id="འཆརངོསཀྱིསྒོལྕགསབརྟནཔོབཟོསའདིཚོགསཐུནགཞནཞིགལསྦྲེལངེས">འཆར་ངོས་ཀྱི་སྒོ་ལྕགས་བརྟན་པོ་བཟོས།(འདི་ཚོགས་ཐུན་གཞན་ཞིག་ལ་སྦྲེལ་ངེས།)</h3>
<p>ང་ཚོས་སོ་སོའི་ཁྱིམ་གྱི་ཅ་ལག་དང་རྒྱུ་རྫས་རིགས་རྐུ་མ་མ་ཤོར་བའི་ཆེད་དུ། ཕྱི་ལ་འགྲོ་དུས་སྒོ་ལ་ཟྭ་ཆེན་པོ་ཞིག་རྒྱག་གི་ཡོད། དེ་བཞིན་དུ། ཁ་པར་གྱི་གསང་ཚིག་བརྟན་པོ་བཞག་ན། ཡོ་ཆས་སྲུང་སྐྱོབ་བྱེད་པར་ཕན་ཐོགས་ཆེ། ཁ་པར་གྱི་གསང་ཚིག་བཟོ་བའི་སྐབས་སུ། དེ་མི་གཞན་གྱིས་ཚོད་དཔག་བྱེད་སླ་བའི་ཨང་གྲངས་ཀྱི་རིགས་སྟེ།དཔེར་ན། ༠༠༠༠་དང་། ༡༢༣༤ ལྟ་བུ་འདེམས་མི་རུང་ལ། སོ་སོའི་སྐྱེས་ཚེས་དང་།  སྒེར་གྱི་ངོ་བོ་ཕྱིར་བསྒྲགས་བྱེད་ངེས་པའི་ཨང་གྲངས་སོགས་ཀྱང་འདེམས་མི་ཉན།</p>

<p>ཁ་པར་ལ་གསང་ཚིག་བརྟན་པོ་ཞིག་མ་བཟོས་ན། མི་སུ་འདྲ་ཞིག་ཡིན་རུང་། ཁྱེད་ཀྱི་ཁ་པར་ནང་གི་སྐད་འཕྲིན་དང་། དྲ་ཐོག་ནས་ཅ་ལག་ཉོ་བྱེད་ཀྱི་བཀོལ་ཆས། དངུལ་ཁང་གི་བཀོལ་ཆས་སོགས་ཐེ་བའི་བཀོལ་ཆས་ཚང་མའི་ནང་འཛུལ་ཐུབ་ཀྱི་ཡོད། དེར་བརྟེན། ཁ་པར་ལ་གསང་ཚིག་བརྟན་པོ་ཞིག་བཟོ་དགོས།</p>

<h3 id="ངའིཁཔརའཚོལདངརྒྱངརིངནསགཙངགསུབབྱེདཔའིགདམགསྒྲིགབཟོབྱོསའདིཚོགསཐུནགཞནཞིགལསྦྲེལངེས-1">ངའི་ཁ་པར་འཚོལ་དང་རྒྱང་རིང་ནས་གཙང་གསུབ་བྱེད་པའི་གདམ་ག་སྒྲིག་བཟོ་བྱོས།(འདི་ཚོགས་ཐུན་གཞན་ཞིག་ལ་སྦྲེལ་ངེས།)</h3>
<p>གལ་ཏེ། ཁྱེད་ཀྱི་ཁ་པར་བོར་བརླག་བྱུང་ཚེ། ངའི་ཁ་པར་འཚོལ་ཟེར་བའི་ཁྱད་ཆོས་དེས། རྒྱལ་སྤྱིའི་ཕྱོགས་སྟོན་མ་ལག (GPS)་བརྒྱུད་དེ། ཁྱེད་ཀྱི་ཁ་པར་གང་དུ་ཡོད་མེད་འཚོལ་བར་རོགས་པ་བྱེད་ཐུབ། ཁྱེད་ཀྱི་ཁ་པར་དེ་སོ་སོའི་ཉེ་འགྲམ་ཞིག་ཏུ་ཡོད་ཚེ། ཁ་པར་སྒྲ་གྲགས་སུ་འཇུག་པའི་གདམ་ག་སྤྲོད་ཀྱི་ཡོད།</p>

<p>སོ་སོའི་ཁ་པར་རྩ་བ་ནས་ཕྱིར་རྙེད་སོན་མ་བྱུང་བར། ཁ་པར་ནང་གི་གཞི་གྲངས་ཁག་མི་གཞན་གྱི་ལག་ཏུ་ཤོར་བར་ཞེད་སྣང་ཡོད་ཚེ། ཁ་པར་ནང་གི་གཞི་གྲངས་ཁག་རྒྱང་རིང་ནས་གཙང་གསུབ་བྱེད་ཆོག</p>

<h3 id="མཉེནཆསཁགདུསཐོགཏུགསརསྣོནབྱོསའདིཚོགསཐུནགཞནཞིགལསྦྲེལངེས-1">མཉེན་ཆས་ཁག་དུས་ཐོག་ཏུ་གསར་སྣོན་བྱོས།(འདི་ཚོགས་ཐུན་གཞན་ཞིག་ལ་སྦྲེལ་ངེས།)</h3>
<p>ཁ་པར་གྱི་ཉེར་སྤྱོད་མ་ལག་གསར་སྣོན་བྱས་ན། མ་ལག་ཐོན་རྙིང་པའི་ཁོངས་ནས་རྙེད་པའི་སྐྱོན་ཆ་རིགས་དག་སེལ་བྱེད་ཀྱི་ཡོད་སྟབས། མཉེན་ཆས་ཀྱི་བྱེད་ལས་དང་འབྲེལ་བའི་གནད་དོན་རིགས་སེལ་ཐུབ་པ་མ་ཟད། བདེ་འཇགས་ཀྱི་ཚད་གཞིའང་གོང་མཐོར་འགྲོ་ཡི་ཡོད། དེ་བས། གསར་སྣོན་གྱི་བརྡ་ལན་འབྱོར་དུས། དེ་མ་ཐག་གསར་སྣོན་བྱེད་དགོས།</p>

<h3 id="ཉེནསྲུངཡོདཔའིཐོགནསདྲམྱུལབྱོས">ཉེན་སྲུང་ཡོད་པའི་ཐོག་ནས་དྲ་མྱུལ་བྱོས།</h3>
<p>ཁྱེད་ཀྱི་བཀོལ་སྤྱོད་བྱེད་བཞིན་པའི་དྲ་རྒྱ་བཤེར་ཆས་དེ་ཁ་པར་གྱི་བདེ་འཇགས་དང་འབྲེལ་བ་དམ་ཟབ་ཡོད། ཁྱེད་ཀྱིས་བཤེར་ཆས་ཀྱི་ནང་དུ། www.གཏགས་པའི་སྐབས་སུ། དྲ་ཇག་ཚོས་ཁྱེད་ཀྱི་ཡོ་ཆས་ལ་འཇབ་རྒོལ་བྱེད་པར་སྒུག་ནས་བསྡད་ཡོད། ཉེན་སྲུང་ཡོད་པའི་ཐོག་ནས་དྲ་མྱུལ་བྱེད་པའི་ཐབས་ལམ་དང་པོ་དེ་ནི་དྲ་རྒྱ་བཤེར་ཆས་ཡག་པོ་ཞིག་འདེམས་རྒྱུ་དེ་རེད། དེའི་དོན་ནི། ཁྱེད་རང་དྲ་མྱུལ་བྱེད་པའི་སྐབས་སུ། ཆོག་མཆན་མེད་པའི་མི་གསུམ་པའི་ཐེ་བྱུས་དང་བྱེད་སྒོ་ཁག་བཀག་འགོག་བྱེད་པར་རོགས་པ་བྱེད་ཐུབ་པའི་བདེ་འཇགས་ཀྱི་བྱེད་ཐབས་འཕར་མ་སྦྱིན་མཁན་དང་། དུས་རྒྱུན་དུ་གསར་སྣོན་བྱེད་མཁན་གྱི་དྲ་རྒྱ་བཤེར་ཆས་ཡག་པོ་དེ་འདྲ་འདེམས་དགོས་ཟེར་གྱི་ཡོད། ཉེན་སྲུང་གི་ཁྱད་ཆོས་ལྡན་པའི་དྲ་རྒྱ་བཤེར་ཆས་ཡག་པོ་ཁག་ཅིག་ནི། ཁི་རོམ(Chrome)་དང་། མོ་ཟེ་ལ ཧྥ་ཡར་ཧྥོག་ཁི་སི( Mozilla Firefox) ཁྲོར(TOR) བྷུ་རེ་ཧྥུ(Brave) སོགས་རེད།</p>

<p>དྲ་རྒྱ་བཤེར་ཆས་ཀྱི་ནང་དུ་ཡོད་པའི་ཁ་སྣོན་ཡོ་ཆས་ཁག་ཅིག་ཡོད་ལ། HTTPS everywhere དང་། privacy badger U block Origin ལྟ་བུའི་ཁ་སྣོན་ཡོ་ཆས་ཁག་གིས་ཁྱེད་ཀྱི་དྲ་ཐོག་གི་འགྲུལ་བཞུད་སྔར་ལས་སྲ་བརྟན་བཟོ་ངེས།</p>

<p>དྲ་རྒྱ་བཤེར་ཆས་ནང་གི་དྲ་མྱུལ་གྱི་ལོ་རྒྱུས་དང་། cache, cookies སོགས་གཙང་གསུབ་བྱས་ན། དེས་ཁྱེད་ཀྱི་དྲ་ཐོག་གི་ཤུལ་རྗེས་མེད་པ་བཟོ་བར་རོགས་པ་བྱེད་ཐུབ། དེའི་དོན་ནི། དྲ་ཐོག་གི་འཇབ་རྒོལ་པ་ཞིག་ཁྱེད་ཀྱི་ཡོ་ཆས་ཀྱི་ནང་དུ་འཛུལ་ཏེ། ཁོས་ཁྱེད་རང་གི་དྲ་མྱུལ་གྱི་ལོ་རྒྱུས་འཚོལ་ཞིབ་བྱས་པའི་དབང་དུ་བཏང་ཡང་ཅི་ཡང་རྙེད་མི་ཐུབ།</p>

<p>དྲ་རྒྱ་བཤེར་ཆས་ཀྱི་ནང་དུ། རང་མིང་སྐུང་བའི་ེརྣམ་པ་བཀོལ་སྤྱོད་བྱས་ཏེ་དྲ་མྱུལ་བྱས་ན། དྲ་མྱུལ་བྱས་པའི་ཤུལ་རྗེས་དང་། cache, cookies སོགས་དྲ་རྒྱ་བཤེར་ཆས་ཀྱི་ནང་དུ་གང་ཡང་མི་ལྷག</p>

<p>དགོས་གལ་བྱུང་ཚེ། རྟོག་བཟོས་མི་སྒེར་དྲ་བ་བཀོལ་སྤྱོད་བྱོས། (འདི་ཚོགས་ཐུན་གཞན་ཞིག་ལ་སྦྲེལ་ངེས།) རྟོག་བཟོས་མི་སྒེར་དྲ་བས་དྲ་བའི་འབྲེལ་མཐུད་ཀྱི་བརྒྱུད་ལམ་གསང་སྡོམ་བྱེད་ཀྱི་ཡོད་པས། དེ་བཀོལ་སྤྱོད་བྱས་ན། ཁྱེད་ཀྱི་ས་ཁུལ་དུ་བཀག་སྡོམ་བྱས་ཡོད་པའི་དྲ་ཚིགས་ཁག་ལ་ལྟ་ཀློག་བྱེད་ཐུབ། འོན་ཀྱང་། རྟོག་བཟོས་མི་སྒེར་དྲ་བ་ཡག་པོ་ཞིག་འདེམས་རྒྱུ་གལ་ཆེ། དེའི་དོན་ནི། སའེ་ཧྥོན་དང་། ཕུག་ལམ་གྱི་དོམ་ལྟ་བུའི་གསང་སྡོམ་གྱི་ནུས་སྟོབས་ཆེ་བའི་རྟོག་བཟོས་མི་སྒེར་དྲ་བ་བཀོལ་དགོས་ཟེར་གྱི་ཡོད།</p>

<ul>
  <li>
    <p><strong>སྤྱི་སྤྱོད་སྐུད་མེད་དྲ་བ་ལ་དོགས་ཟོན་བྱོས། (འདི་ཚོགས་ཐུན་གཞན་ལ་སྦྲེལ་ངེས།)</strong><br />
ཁྱེད་ཀྱིས་སོ་སོའི་ཁ་པར་རིན་མེད་ཀྱི་སྤྱི་སྤྱོད་སྐུད་མེད་དྲ་བར་མཐུད་ཐེངས་རེར། སོ་སོའི་ཁ་པར་དྲ་བ་དེའི་སྟེང་དུ་ཡོད་པའི་མི་ཚང་མར་ཁ་འབྱེད་ཀྱི་ཡོད། དྲ་ཐོག་གི་དྲ་ཇག་ཅིག་གིས། སྤྱི་སྤྱོད་སྐུད་མེད་དྲ་བ་གང་དེ་བཀོལ་སྤྱོད་བྱེད་མཁན་གྱི་མི་གཞན་པའི་ཐོག་ཏུ་གསང་མྱུལ་བྱེད་ཐུབ།</p>

    <p>གལ་ཏེ། སྤྱི་སྤྱོད་སྐུད་མེད་དྲ་བ་བརྒྱུད་དེ། དྲ་མྱུལ་བྱེད་དགོས་ཚེ། རྟོག་བཟོས་མི་སྒེར་དྲ་བའི་ཞབས་ཞུ་བཀོལ་སྤྱོད་བྱེད་དགོས། རྟོག་བཟོས་མི་སྒེར་དྲ་བས་ཁྱེད་ཀྱི་དྲ་ཐོག་གི་བྱེད་སྒོ་ཁག་གསང་སྡོམ་བྱེད་ངེས་པས། སྤྱི་སྤྱོད་སྐུད་མེད་དྲ་བའི་སྟེང་དུ་ཡོད་པའི་མི་གཞན་པ་སུས་ཀྱང་ཁྱེད་རང་རྗེས་འདེད་གཏོང་མི་ཐུབ།</p>
  </li>
</ul>

</article>
<!--

<aside class="related">
  <h3>Related posts</h3>
  <ul class="related-posts">
    
      <li>
        <a href="/2022/11/15/privacy-in-mobile-app_p30/">
          ཁ་པར་ནང་གི་བཀོལ་ཆས་ཀྱི་གསང་རྒྱ།
          <small><time datetime="2022-11-15T00:00:00+05:30">15 Nov 2022</time></small>
        </a>
      </li>
    
      <li>
        <a href="/2022/11/15/privacy-in-mobile-app_p29/">
          ཁ་པར་ནང་གི་བཀོལ་ཆས་ཀྱི་གསང་རྒྱ།
          <small><time datetime="2022-11-15T00:00:00+05:30">15 Nov 2022</time></small>
        </a>
      </li>
    
      <li>
        <a href="/2022/11/15/privacy-in-mobile-app_p24/">
          ཁ་པར་ནང་གི་བཀོལ་ཆས་ཀྱི་གསང་རྒྱ།
          <small><time datetime="2022-11-15T00:00:00+05:30">15 Nov 2022</time></small>
        </a>
      </li>
    
  </ul>
</aside>

-->
      </main>

      <footer class="footer">
        <small>
          &copy;
          <time datetime="2022-11-15T15:50:34+05:30"
            >2022</time
          >. All rights reserved.
        </small>
      </footer>
    </div>

    
  </body>
</html>
