<!DOCTYPE html>
<html lang="en" data-theme="dark-poole">
  <head>
  <meta charset="UTF-8">
  <meta name="viewport" content="width=device-width, initial-scale=1.0">

  <title>
    
      བཀོལ་ཆས་ཀྱི་གཞི་གྲངས་དང་། ཕབ་ལེན་གྱི་མཛོད། &middot; lamyig
    
  </title>

  <link rel="stylesheet" href="/styles.css">
  <link rel="apple-touch-icon-precomposed" sizes="144x144" href="assets/apple-touch-icon-precomposed.png">
  <link rel="shortcut icon" href="/assets/favicon.ico">
  <link rel="alternate" type="application/atom+xml" title="lamyig" href="atom.xml">

  <!-- Begin Jekyll SEO tag v2.6.1 -->
<meta name="generator" content="Jekyll v4.1.1" />
<meta property="og:title" content="བཀོལ་ཆས་ཀྱི་གཞི་གྲངས་དང་། ཕབ་ལེན་གྱི་མཛོད།" />
<meta name="author" content="Mark Otto" />
<meta property="og:locale" content="en_US" />
<meta name="description" content="p-30" />
<meta property="og:description" content="p-30" />
<link rel="canonical" href="http://localhost:4000/2022/11/15/app-data-and-app-store_p30/" />
<meta property="og:url" content="http://localhost:4000/2022/11/15/app-data-and-app-store_p30/" />
<meta property="og:site_name" content="lamyig" />
<meta property="og:type" content="article" />
<meta property="article:published_time" content="2022-11-15T00:00:00+05:30" />
<script type="application/ld+json">
{"mainEntityOfPage":{"@type":"WebPage","@id":"http://localhost:4000/2022/11/15/app-data-and-app-store_p30/"},"@type":"BlogPosting","author":{"@type":"Person","name":"Mark Otto"},"url":"http://localhost:4000/2022/11/15/app-data-and-app-store_p30/","headline":"བཀོལ་ཆས་ཀྱི་གཞི་གྲངས་དང་། ཕབ་ལེན་གྱི་མཛོད།","dateModified":"2022-11-15T00:00:00+05:30","datePublished":"2022-11-15T00:00:00+05:30","description":"p-30","@context":"https://schema.org"}</script>
<!-- End Jekyll SEO tag -->

  
  <!-- Google tag (gtag.js) -->
<script async src="https://www.googletagmanager.com/gtag/js?id=G-MQYZXLQ7S1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-MQYZXLQ7S1');
</script>
</head>


  <body>
    <div class="container content">
      <header class="masthead">
        <h3 class="masthead-title">
          <a href="/" title="མདུན་ངོས།"> མདུན་ངོས།</a>

          <nav class="nav">
            
          </nav>
        </h3>
     
      </header>

      <main>
        <article class="post">
  <h1 class="post-title">བཀོལ་ཆས་ཀྱི་གཞི་གྲངས་དང་། ཕབ་ལེན་གྱི་མཛོད།</h1>
  <time datetime="2022-11-15T00:00:00+05:30" class="post-date">15 Nov 2022</time>
  <p><strong>དམིགས་ཡུལ།</strong>
ཨན་ཌོ་ཡིག་ཆའི་རྒྱུད་ཁོངས་སྐོར་དང་། བཀོལ་ཆས་ཤིག་རང་ཉིད་ཀྱི་ཁ་པར་ནས་ཕྱིར་འདོན་བྱས་རྗེས། དེའི་ཤུལ་དུ་ལྷག་པའི་ཡིག་ཆ་ཁག་ཇི་ལྟར་གཙང་གསུབ་བྱེད་དགོས་མིན་སྐོར་ཧ་གོ་བར་བྱེད་རྒྱུ།</p>

<p>བཀོལ་ཆས་ཀྱི་མིང་རྟགས་དང་། མིང་རྟགས་ར་སྤྲོད། APK ཡིག་ཆའི་སྐོར་གྱི་གནས་ཚུལ། དེ་བཞིན། APK ཡིག་ཆ་གང་རུང་ཞིག་ཚད་ལྡན་གྱི་དང་ཁུངས་ལྡན་ཡིན་མིན་ཇི་ལྟར་ཞིབ་ཤེར་བྱེད་དགོས་མིན་སྐོར་ངོ་སྤྲོད་བྱེད་རྒྱུ།</p>

<p>ཀུ་ཤུའི་བིམ་མཛོད་དང་། ཨན་ཌོ་མཉེན་ཆས་ཕབ་ལེན་གྱི་མཛོད། གང་ཟག་གསུམ་པས་བཟོས་པའི་མཉེན་ཆས་ཕབ་ལེན་གྱི་མཛོད། དེ་བཞིན། རྒྱ་ནང་གི་ཀུ་ཤུའི་བིམ་མཛོད་དང་དེ་བཀོལ་སྤྱོད་བྱས་པའི་ཉེན་ཁའི་སྐོར་ལ་ངོ་སྤྲོད་བྱེད་རྒྱུ།</p>

<p>དྲ་ཐོག་གི་སྤྲིན་མཛོད་སོགས་ཀྱི་ནང་དུ་ཡིག་ཆ་ཉར་ཚགས་བྱས་ན་ཁེ་གྱོང་གང་ཡོད་དང་དེའི་སྐྱོན་ཆ་དང་ཉེན་ཁ་སོགས་ཀྱི་སྐོར་ལ་ངོ་སྤྲོད་བྱེད་རྒྱུ་བཅས་ཡིན།</p>

<p>བཀོལ་ཆས་ཀྱི་ཡིག་ཆའི་རྒྱུད་ཁོངས། བཀོལ་ཆས་ཕྱིར་འདོན་བྱེད་པའི་སྐབས་སུ། བཀོལ་ཆས་གཙང་གསུབ།(ཨན་ཌོ)</p>

<p>ཨན་ཌོ་ཡོ་ཆས་ཁག་གི་ཁོངས་ནས་བཀོལ་ཆས་གང་རུང་ཞིག་ཕྱིར་འདོན་བྱེད་པའི་སྐབས་སུ། བཀོལ་ཆས་དེའི་གཞི་གྲངས་ཇི་ལྟར་གཙང་གསུབ་བྱེད་དགོས་མིན་སྐོར་མ་གླེང་བའི་གོང་ལ། ང་ཚོས་དང་ཐོག་ཨན་ཌོ་མ་ལག་གི་ཡིག་ཆའི་རྒྱུད་ཁོངས་སྐོར་ངེས་པར་དུ་ཧ་གོ་དགོས། ཨན་ཌོ་ཡོ་ཆས་ཀྱི་འཛད་སྤྱོད་པས་སོ་སོའི་ཁ་པར་གྱི་ཡིག་ཆའི་རྒྱུད་ཁོངས་མིག་གིས་དངོས་སུ་མཐོང་ཐུབ་པ་དེ་ཀུ་ཤུའི་འཛད་སྤྱོད་པ་ཚོ་དང་བསྡུར་ན་དགེ་མཚན་ཆེ་བ་ཡོད། གང་ཡིན་ཞེ་ན། དེས་མི་རེ་རེར་རང་ཉིད་ཀྱི་ཡིག་ཆ་དོ་དམ་བྱེད་དུ་འཇུག་གི་ཡོད། ཨན་ཌོ་ཡིས་ལེ་ནུ་ཁི་སི(Linux)ཡིག་ཆའི་རྒྱུད་ཁོངས་ཀྱི་སྒྲོམ་གཞི་བཀོལ་གྱི་ཡོད་ལ། དེར་རོ་ཐུའམ་རྩ་བ་གཅིག་མ་གཏོགས་མེད།</p>

<p>ཨན་ཌོ་མ་ལག་གི་ཡིག་ཆའི་རྒྱུད་ཁོངས་ཀྱི་སྒྲོམ་གཞི། 
<img src="/assets/img/app-data-&amp;-app-store/1-1.jpg" alt="/assets/img/app-data-&amp;-app-store/1-1.jpg" />
<i>དཔེ་རིས། 1.1:གོང་གི་དཔེ་མཚོན་རི་མོ་དེས་སྒྲོམ་གཞི་སྟོན་གྱི་ཡོད། </i></p>

<p>མ་ལག་ཆ་བགོས་དང་དཀར་ཆག་ཁག་སྲུང་སྐྱོབ་བྱས་ཡོད། ཡིག་ཆ་དོ་དམ་ཆས་ཁ་ཤས་ཀྱི་ནང་དུ་ཡིག་ཆ་འདི་དག་སྟོན་གྱི་ཡོད་རུང་། ཁྱེད་ཀྱི་ཡོ་ཆས་རོ་ཐུ་བྱས་ཡོད་ན་མ་གཏོགས། སྤྱིར་བཏང་ཡིག་ཆ་འདི་དག་ཁྱེད་ལ་རག་མི་ཐུབ། སྐུལ་ཆས་དང་ཆ་བགོས་གཉིས་ཀ་དཀར་ཆག་གི་ཚུལ་དུ་རོ་ཐུ་ཡི་ཁྱབ་ཁོངས་སུ་མངོན་གྱི་ཡོད་པ་དང་། སྐར་ཁུང་ནང་བཞིན་སྐུལ་ཆས་ཀྱི་ཡི་གེ་མེད།</p>

<p>གསོག་བྱང་ཆ་བགོས་ནི་ཡིག་ཆ་དང་གཞི་གྲངས་ཁག་གསོག་ཉར་བྱེད་སའི་ས་ཁུལ་ལྟེ་བ་དེ་ཡིན། དེའི་ཁོངས་སུ།བཀོལ་ཆས་སྒྲིག་འགོད་དང་། བཀོལ་ཆས་ཀྱི་གཞི་གྲངས་ཡང་ཡོད།</p>

<p>ཁྱེད་ཀྱིས་གསོག་བྱང་(sd card)གི་དཀར་ཆག་ཁ་ཕྱེ་ཚེ། ཁྱེད་ཀྱིས་དེའི་ནང་དུ་འདི་འདྲ་ཞིག་མཐོང་ཐུབ།</p>

<p><img src="/assets/img/app-data-&amp;-app-store/2-1.jpg" alt="/assets/img/app-data-&amp;-app-store/2-1.jpg" /></p>

<p><strong>ཁྱེད་ཀྱི་ཁ་པར་གྱིས་ཕྱི་རོལ་གྱི་གསོག་མཛོད་ངོས་ལེན་བྱེད་ཀྱི་ཡོད་ཚེ། ད་གཟོད། ཁྱེད་ཀྱིས་ཕྱི་རོལ་གྱི་གསོག་བྱང་(ext-sd card)གི་དཀར་ཆག་འདི་མཐོང་ཐུབ།</strong> <br />
ཨན་ཌོ་ཡིག་ཆའི་རྒྱུད་ཁོངས་ཀྱི་ནང་ནས་བཀོལ་ཆས་ཤིག་ཕྱིར་འདོན་བྱེད་པའི་སྐབས་སུ། ཡིག་སྒམ་དང་ཡིག་ཆ་ཁག་ཅིག་སྔར་བཞིན་ཡིག་ཆའི་རྒྱུད་ཁོངས་ཀྱི་ནང་དུ་ལྷག་གི་ཡོད། ཤུལ་དུ་ལྷག་པའི་ཡིག་ཆ་དེ་དག་གིས་ཁྱེད་ཀྱི་ཡོ་ཆས་དེ་འདྲ་གང་ཡང་མི་བཟོ་མོད། འོན་ཀྱང་། དེ་ཚོ་གད་སྙིགས་ལྟ་བུ་ཆགས་ཀྱི་ཡོད་སྟབས། མང་པོ་བསགས་ཚེ་ཁ་པར་གྱི་ཤོང་ཚད་ལ་གནོད་སྐྱེལ་གྱི་ཡོད། དེར་བརྟེན། བཀོོལ་ཆས་ཁག་ཁ་པར་ནས་ཕྱིར་འདོན་མ་བྱས་པའི་སྔོན་ལ། ཁ་པར་ནང་དུ་ལྷག་ཡོད་པའི་ཁེ་ཆི(cache) དེ་དག་གཙང་བཟོ་བྱེད་ཐུབ་ན་ལེགས།</p>

<p>བཀོལ་ཆས་གང་རུང་ཞིག་ཁ་པར་ནས་ཕྱིར་འདོན་བྱས་རྗེས། བཀོལ་ཆས་ཀྱི་གཞི་གྲངས་ཁག་ཇི་ལྟར་རྨང་ནས་མེད་པར་བཟོ་དགོས།</p>

<p>ཡིག་ཆ་ཁག་གཙང་གསུབ་བྱེད་པར་རོགས་པ་བྱེད་མཁན་གྱི་བཀོལ་ཆས་མང་པོ་ཡོད་ཀྱང་། ཚོགས་ཐུན་འདིའི་ནང་དུ། ངས་ཁྱེད་ལ་ཡིག་ཆ་དེ་དག་རང་ངོས་ནས་ཇི་ལྟར་གཙང་གསུབ་བྱེད་དགོས་མིན་སྐོར་ངོ་སྤྲོད་བྱེད་རྒྱུ་ཡིན།</p>

<p>གསལ་བཤད། ཡོ་ཆས་མི་འདྲ་བ་རེ་རེའི་ནང་གི་ཡིག་ཆ་གཙང་གསུབ་བྱེད་སྟངས་ཀྱི་གོ་རིམ་ཁག་ཕྲན་ཙམ་མི་འདྲ་བ་འོང་སྲིད།</p>

<p>ཁྱེད་ཀྱི་ཡོ་ཆས་ཀྱི་སྒྲིག་འགོད་ཀྱི་ཁོངས་སུ་ཕྱིན།</p>

<p>དེའི་ཁོངས་ནས། བཀོལ་ཆས་དང་བརྡ་ལན(应用和通知)་འདེམས། 
<img src="/assets/img/app-data-&amp;-app-store/3-595x1024.jpg" alt="/assets/img/app-data-&amp;-app-store/3-595x1024.jpg" /></p>

<p>བཀོལ་ཆས་ཀྱི་གནས་ཚུལ (应用信息)ཐོག་ལ་ནོན།
<img src="/assets/img/app-data-&amp;-app-store/4-596x1024.jpg" alt="/assets/img/app-data-&amp;-app-store/4-596x1024.jpg" /></p>

<p>རང་ཉིད་ཀྱི་ཁ་པར་ནས་ཕྱིར་འདོན་བྱེད་འདོད་པའི་བཀོལ་ཆས་དེ་འདེམས། དེ་ནས་གསོག་མཛོད་(存储和内存)ཀྱི་ཐོག་ལ་ནོན། 
<img src="/assets/img/app-data-&amp;-app-store/5-182x300.jpg" alt="/assets/img/app-data-&amp;-app-store/5-182x300.jpg" /></p>

<p>གཞི་གྲངས་གཙང་གསུབ་དང་ཡང་ན། ཁེ་ཆི་གཙང་གསུབ་འདེམས། བཀོལ་ཆས་མི་འདྲ་བ་རེ་རེ་ལ་དཔགས་པའི་སྒྲིག་འགོད་དང་གཞི་གྲངས་འཕར་མ་གཙང་གསུབ་བྱེད་པའི་གཞི་གྲངས་དོ་དམ་གྱི་གདམ་གའང་ཡོད་སྲིད། དཔེར་ན།  དྲ་རྒྱ་བཤེར་ཆས་ཀྱི་བཀོལ་ཆས་ཤིག་ལ་བཤེར་ཆས་ནང་དུ་ཉར་ཚགས་བྱས་ཡོད་པའི་གསང་ཚིག་དང་དྲ་ཚིགས་ཁག་གི་ཐོ་གཞུང་ཁག་གསུབ་པའི་གདམ་ག་ཡོད་སྲིད།<br />
xxx</p>

<p>གོ་རིམ་འདི་དག་བརྒྱུད་ཚར་ན། ཁྱེད་ཀྱིས་རྒྱུད་ཁོངས་ཀྱི་ནང་དུ། ཁྱེད་ཀྱིས་གཙང་གསུབ་བྱས་ཚར་བའི་བཀོལ་ཆས་དེའི་མིང་ཡོད་པའི་ཡིག་སྒམ་ཞིག་མཐོང་ཐུབ། གོང་དུ་གྲོས་བསྡུར་བྱས་པའི་ཡིག་ཆའི་རྒྱུད་ཁོངས་ཏོག་ཙམ་ཧ་གོ་བའི་ཐོག་ནས་ཡིག་སྒམ་དེ་གཙང་གསུབ་བྱོས།</p>

<p>སྤྱི་ལོ་༢༠༡༦་ལོའི་ཨན་ཌོ་མ་ལག་ཐོན ༦.༠་ལས་བཟུང་།  ཡིག་ཆའི་དོ་དམ་ཆས་དེ་ཨན་ཌོ་མ་ལག་དང་མཉམ་དུ་སྦྱར་ནས་ཡོད། དེ་བས། ཁྱེད་ཀྱིས་སོ་སོའི་ཨན་ཌོ་ཡོ་ཆས་ཁོངས་ཀྱི་ཡིག་ཆ་ཆ་ཚང་ཡིག་ཆའི་དོ་དམ་ཆས་བརྒྱུད་དེ་དོ་དམ་བྱེད་ཐུབ།</p>

<p>ཡིག་ཆའི་དོ་དམ་ཆས་（文件管理）ཀྱི་བཀོལ་ཆས་ཁ་ཕྱེ། (གནས་སྟངས་ཁ་ཤས་ཀྱི་ཁྲོད་དུ། ཡིག་ཆའི་དོ་དམ་ཆས་ལ་ “ངའི་ཡིག་ཆ”་ཞེས་ཀྱང་བྲིས་ཡོད།)</p>

<p>གདམ་གའི་ཁོངས་ནས་ནང་གི་གསོག་ཉར་གྱི་ཐོག་ལ་ནོན།</p>

<p>འཚོལ་ཞིབ་གདམ་ག་བེད་སྤྱད་དེ། ཁྱེད་ཀྱིས་གཙང་གསུབ་བྱེད་འདོད་པའི་བཀོལ་ཆས་ཀྱི་མིང་འཚོལ། (ཁ་པར་གྱི་ཚོང་རྟགས་མི་འདྲ་བ་རེ་རེའི་ནང་གི་གོ་རིམ་ཁག་ཅུང་ཙམ་མི་འདྲ་བ་འོང་སྲིད)</p>

<p><img src="/assets/img/app-data-&amp;-app-store/6.jpg" alt="/assets/img/app-data-&amp;-app-store/6.jpg" /></p>

<p><img src="/assets/img/app-data-&amp;-app-store/7-607x1024.jpg" alt="/assets/img/app-data-&amp;-app-store/7-607x1024.jpg" />
རང་ཉིད་ཀྱིས་གཙང་གསུབ་བྱེད་འདོད་པའི་ཡིག་ཆ་དང་ཡིག་སྒམ་ཁོ་ན་གཙང་གསུབ་བྱོས།</p>

<p>ཀུ་ཤུ་ཡོ་ཆས་ཁག་བཙོན་གྲོལ་བྱས་ཡོད་ན་མ་གཏོགས། ཨན་ཌོ་ཡོ་ཆས་ལྟར་ཡིག་ཆའི་རྒྱུད་ཁོངས་ཀྱི་ནང་དུ་འཛུལ་ཏེ། ཡིག་ཆ་ཁག་དོ་དམ་བྱེད་པའི་གདམ་ག་མེད། དེ་ནི་བདེ་འཇགས་ཀྱི་ཆ་ནས་བཤད་ན་རྨི་ལམ་ངན་པ་ལྟ་བུ་ཞིག་ཆགས་ཡོད། ཡིན་ནའང་། ཉེ་ལམ་ཀུ་ཤུ་བཟོ་ཚོང་ཁང་གིས་ཀྱང་ཡིག་ཆའི་རྒྱུད་ཁོངས་ངོ་སྤྲོད་བྱས་ཡོད། ཨན་ཌོ་ཁ་པར་དང་བསྡུར་ན། ཀུ་ཤུའི་ཡིག་ཆའི་རྒྱུད་ཁོངས་ཀྱི་ཁྱད་ཆོས་ལ་ཚད་བཀག་ཡོད་རུང་། དེས་ཁྱེད་རང་གི་ཀུ་ཤུ་ཡོ་ཆས་ཚང་མའི་ནང་གི་iCloud གཞི་གྲངས་དོ་དམ་བྱེད་དུ་འཇུག་གི་ཡོད།</p>

<p>བཀོལ་ཆས་ཀྱི་མིང་རྟགས་ཁུངས་སྐྱེལ།</p>
<ul>
  <li>apk ཡིག་ཆ་ཕབ་ལེན།</li>
  <li>བཀོལ་ཆས་ངོ་མ་དང་ཁུངས་ལྡན་ཡིན་མིན་བརྟག་དཔྱད།</li>
</ul>

<p>ཨན་ཌོ་ཡོ་ཆས་ནང་གི་བཀོལ་ཆས་ཀྱི་མིང་རྟགས།</p>

<p>ཨན་ཌོ་ཉེར་སྤྱོད་མ་ལག་ནང་དུ་བཀོལ་ཆས་ཁག་ནང་འཇུག་བྱེད་པར་རང་རང་གི་ཡིག་ཟམ་ནང་དུ་འཛུལ་དགོས་པ་བཟོས་ཡོད། འདིའི་དོན་སྟབས་བདེ་པོའི་སྒོ་ནས་འགྲེལ་ན།  བཀོལ་ཆས་ཀྱི་མིང་རྟགས་བེད་སྤྱད་དེ་བཀོལ་ཆས་བཟོ་སྐྲུན་བྱེད་མཁན་ངོས་འཛིན་བྱེད་ཀྱི་ཡོད། (བཀོལ་ཆས་དེ་ཁུངས་ལྡན་ཡིན་མིན་ཁུངས་སྐྱེལ་བྱེད་ཀྱི་ཡོད།) དེས་བཀོལ་ཆས་གང་རུང་དང་དེ་བཟོ་སྐྲུན་བྱེད་མཁན་གཉིས་བར་གྱི་ཡིད་ཆེས་ཀྱི་འབྲེལ་ལམ་འགྲེལ་བརྗོད་བྱེད་ཀྱི་ཡོད། དེ་ནི་བཀོལ་ཆས་ཤིག་བཀོལ་ཆས་ཀྱི་བྱེ་སྒམ་ནང་འཇུག་པའི་གོ་རིམ་དང་པོ་དེ་ཡིན། མདོར་ན། ཨན་ཌོ་ཉེར་སྤྱོད་མ་ལག་གིས།</p>

<p>ཀ༽ APK བཀོལ་ཆས་གང་རུང་ཞིག་ལ་མིང་རྟགས་བཀོད་ཚར་བ་ནས་བཟུང་། དེ་ལ་གཡོ་བཅོས་བྱས་མེད་པ་དང་།</p>

<p>ཁ༽བཀོལ་ཆས་གང་རུང་གི་ལག་འཁྱེར་དང་ད་ལྟ་ནང་འཇུག་བྱས་པའི་བཀོལ་ཆས་དེའི་ལག་འཁྱེར་གཉིས་ཀ་གཅིག་མཚུངས་ཡིན་མིན་ཞིབ་བཤེར་བྱེད་ཀྱི་ཡོད།</p>

<p>གལ་ཏེ་དེ་ཚོ་གཅིག་མཐུན་མིན་པ་ཡིན་ན། བཀོལ་ཆས་ཐོན་གསར་ཤོས་དེ་དང་ཐོག་གི་བཀོལ་ཆས་ནང་བཞིན་ལས་ཀ་བྱེད་ངེས་ཀྱང་། དེ་ཁྱེད་ཀྱིས་ནང་འཇུག་བྱེད་མི་རུང་།</p>

<p><strong>APK་ཡིག་ཆ་ནི་ཅི་ཞིག་ཡིན།</strong><br />
<i>བཀོལ་ཆས་གང་ཞིག་བཀོལ་སྤྱོད་བྱེད་ཐབས་ཀྱི་སྲོལ་རྒྱུན་གྱི་ལམ་ཁ་གཅིག་པུ་ནི་བཀོལ་ཆས་དེ་མཉེན་ཆས་ཕབ་ལེན་གྱི་མཛོད་བརྒྱུད་ནས་ནང་འཇུག་བྱེད་རྒྱུ་དེ་ཡིན། ཡིན་ནའང་། བཀོལ་ཆས་ཤིག་མཉེན་ཆས་ཕབ་ལེན་གྱི་མཛོད་ཀྱི་ནང་དུ་མེད་ཚེ།  ཨན་ཌོ་མ་ལག་གིས་ཁྱེད་ལ་་APK་རྣམ་པའི་ནང་ཡོད་པའི་བཀོལ་ཆས་དེ་དྲ་ཚིགས་(བཀོལ་ཆས་གང་རུང་གི་གཞུང་འབྲེལ་དྲ་ཚིགས་)བརྒྱུད་ནས་ཁྱེད་ཀྱི་ཡོ་ཆས་ཀྱི་ནང་དུ་ཕབ་ལེན་དང་ནང་འཇུག་བྱེད་དུ་འཇུག་གི་ཡོད།</i> APK ནི་ཐུམ་བརྒྱབ་པའི་ཡིག་ཆ་ཞིག་ཡིན་ལ། དེའི་ནང་དུ་ཨན་ཌོ་བཀོལ་ཆས་ཤིག་ལས་ཀ་བྱེད་པར་མཁོ་བའི་དགོས་ངེས་ཀྱི་ཡིག་ཆ་ཁག་ཡོད།</p>

<p><strong>APK  རྣམ་པའི་ནང་ཡོད་པའི་བཀོལ་ཆས་ཕབ་ལེན་བྱེད་དུས་ཞིབ་བཤེར་བྱེད་དགོས་པའི་དོན་ཚན་ཁག</strong>
གལ་ཏེ། བཀོལ་ཆས་གང་རུང་ཞིག་ཁྱེད་རང་སྡོད་སའི་རྒྱལ་ཁབ་ཀྱི་ནང་དུ་མེད་པའི་རྐྱེན་གྱིས། ཁྱེད་ཀྱིས་གང་ཟག་གསུམ་པས་བཟོས་པའི་དྲ་ཚིགས་ནས་ཕབ་ལེན་བྱེད་དགོས་བྱུང་ཚེ།  གཤམ་གྱི་གོ་རིམ་ཁག་བརྒྱུད་དེ་<i>APK་དེ་བརྟན་པོ་ཡིན་མིན་ཞིབ་བཤེར་བྱེད་དགོས།</i></p>

<ul>
  <li>
    <p><strong>གོ་རིམ་དང་པོ། ཡིད་ཆེས་བྱ་ཐུབ་སའི་དྲ་ཚིགས།</strong><br />
 ངས་ངོས་ནས་ཁྱེད་ལ་གློག་ཀླད་དྲ་ཚིགས་ལྟ་བུ་ནས་བཀོལ་ཆས་ཕབ་ལེན་བྱེད་པའི་རེ་སྐུལ་ཞུ་ཡི་ཡོད། གང་ཡིན་ཞེ་ན། དྲ་ཚིགས་འདིའི་སྟེང་གི་བཀོལ་ཆས་ཁག་ཐོན་གསར་ཤོས་དེ་ཡིན།  ག་དུས་ཡིན་ཡང་། ཕབ་ལེན་བྱ་སའི་དྲ་ཚིགས་གང་རུང་གི་མདུན་དུ་HTTPs དང་ཡང་ན། ཟྭའི་རྟགས་ཡོད་མེད་དང་། དྲ་ཚིགས་དེའི་སྟེང་དུ་མི་གཞན་གྱིས་སྤེལ་བའི་མཆན། དྲ་ཚིགས་དེའི་སྟེང་གི་བཀོལ་ཆས་ཁག་དུས་ཐོག་ཏུ་ཐོན་གསར་པ་བཞག་ཡོད་མེད། དེ་བཞིན། འཛད་སྤྱོད་པའི་ཆོག་མཆན་གང་དག་ཞུ་ཡི་ཡོད་མེད་སོགས་ལ་ཞིབ་ལྟ་བྱེད་རྒྱུ་གལ་ཆེ།  བཀོལ་ཆས་བཟོ་སྐྲུན་བྱེད་མཁན་གྱིས་མ་ལག་ཐོན་གསར་པ་མཁོ་འདོན་བྱེད་ཀྱི་མེད་ཚེ། བཀོལ་ཆས་དེ་གནས་སྐབས་རིང་བཀོལ་སྤྱོད་བྱས་ན་གནད་འགག་མེད་ཀྱང་། ཕུགས་སུ་དེས་ཁྱེད་ཀྱི་ཡོ་ཆས་ལ་བདེ་འཇགས་ཀྱི་ཐད་ནས་ཉེན་ཁ་བཟོ་ངེས།</p>
  </li>
  <li>
    <p><strong>གོ་རིམ་གཉིས་པ། apk བརྒྱུད་སྐུར་མ་བྱེད།</strong><br />
མི་མང་པོ་ཞིག་གིས་རང་ཉིད་ཀྱི་ཁ་པར་ནང་དུ་ཉོས་པའི་དྲ་རྒྱ་མ་རྫོགས་པའི་ཆེད་དུ། བཀོལ་ཆས་ཁག་ཁུངས་ལྡན་གྱི་དྲ་ཚིགས་ནས་ཕབ་ལེན་བྱེད་རྒྱུའི་ཚབ་ཏུ། མི་གཞན་གྱིས་བཏང་བའི་apk བཀོལ་ཆས་ཐད་ཀར་ཁ་པར་ནང་དུ་ནང་འཇུག་བྱེད་ཀྱི་ཡོད། འོན་ཀྱང་། ཁྱེད་རང་ལ་apk བཀོལ་ཆས་གཏོང་མཁན་གྱི་མི་དེའི་ཁ་པར་ནང་ལ་ནད་དུག་འགོས་ཡོད་ན། དེ་བརྒྱུད་ནས་ཁྱེད་ཀྱི་ཁ་པར་ནང་དུའང་ནད་འབུ་འཛུལ་སྲིད་པས། apk ཕན་ཚུན་ལ་བརྒྱུད་སྐུར་མ་བྱེད།</p>
  </li>
  <li>
    <p><strong>གོ་རིམ་གསུམ་པ།  Virustotal དྲ་ཚིགས།</strong><br />
Virustotal ནི། དྲ་ཐོག་གི་ནད་འབུ་དང་apk་ཡིག་ཆའི་ནང་གི་གནད་དོན་སྐོར་ལ་ཞིབ་བཤེར་བྱེད་མཁན་གྱི་འཛམ་གླིང་ནང་གི་ཧ་ཅང་གྲགས་ཆེ་བའི་དྲ་ཚིགས་ཤིག་ཡིན། ཡིན་ནའང་། ཡིག་ཆ་ཞིག་གི་ནང་དུ་ནད་དུག་ཡོད་མེད་ཞིབ་བཤེར་བྱེད་པར། ཡིག་ཆ་དེ་128MB ལས་ཆུང་བ་དགོས་ཀྱི་ཡོད།</p>
  </li>
  <li>
    <p><strong>གོ་རིམ་བཞི་པ། ཁུངས་ལྡན་ཡིན་མིན་རྩད་ཞིབ།</strong><br />
བཀོལ་ཆས་གང་རུང་ཞིག་སྐད་གྲགས་ཆེ་བའི་སྐབས་སུ། དྲ་ཇག་ཚོས་དུས་སྐབས་དེ་གོ་སྐབས་སུ་བཟུང་སྟེ་བཀོལ་ཆས་དེ་དང་ཆ་འདྲ་བའི་བཀོལ་ཆས་རྫུན་མ་མང་པོ་བཟོ་སྲོལ་ཡོད། དེར་བརྟེན། བཀོལ་ཆས་ཤིག་ཕབ་ལེན་མ་བྱས་པའི་སྔོན་ལ། བཀོལ་ཆས་དེའི་མིང་དང་། མཚོན་རྟགས། བཀོལ་ཆས་བཟོ་སྐྲུན་བྱེད་མཁན་སུ་ཡིན་མིན་སོགས་བརྟག་དཔྱད་བྱས་ཏེ། བཀོལ་ཆས་ངོ་མ་དང་ཆ་འདྲ་བོ་བཟོས་ཡོད་པའི་བཀོལ་ཆས་རྫུན་མའི་མགོ་སྐོར་འོག་མ་ཚུད་པ་གནང་དགོས།</p>
  </li>
</ul>

<p>རྒྱུན་ལྡན་གྱི་མཉེན་ཆས་ཕབ་ལེན་གྱི་མཛོད་དང་། རྒྱལ་ནང་གི་མཉེན་ཆས་ཕབ་ལེན་གྱི་མཛོད་གཉིས་བར་གྱི་ཁྱད་པར།</p>

<p>རྒྱལ་ནང་གི་ཀུ་ཤུ་བིམ་མཛོད་དེ་ཀུ་ཤུ་བཟོ་ཚོང་ཁང་གིས་སྲིད་གཞུང་གི་མཛུབ་སྟོན་འོག་བཟོས་པའི་མཉེན་ཆས་ཕབ་ལེན་གྱི་མཛོད་ཅིག་ཡིན་ལ། དེའི་ནང་དུ་རྒྱལ་སྤྱིའི་ནང་གི་བཀོལ་ཆས་མང་པོ་ཞིག་མེད་པར་བཟོས་ཡོད། ལྷག་པར་དུ། རྒྱལ་ནང་གི་ཨན་ཌོ་ཁ་པར་ཁག་ལ་ཆ་མཚོན་ན། དེའི་ནང་གི་མཉེན་ཆས་ཕབ་ལེན་གྱི་མཛོད་དེ་ཕྱི་རྒྱལ་གྱི་མཉེན་ཆས་ཕབ་ལེན་གྱི་མཛོད་དང་རྩ་བ་ནས་མི་གཅིག  ཨན་ཌོ་མ་ལག་བཟོ་མཁན་ནི་ཨ་རིའི་གྷོ་གྷིལ་བཟོ་ཁང་ཡིན། འོན་ཀྱང་། རྒྱ་ནང་གི་ཨན་ཌོ་ཁ་པར་གྱི་ནང་དུ་གྷོ་གྷིལ་ཞབས་ཞུ་ཁག་མེད། རྒྱ་ནང་གི་ཨན་ཌོ་ཁ་པར་བཟོ་མཁན་ཚོས་དེའི་ཚབ་ཏུ་རྒྱ་ནང་ནས་བཟོས་པའི་མཉེན་ཆས་ཕབ་ལེན་གྱི་མཛོད་གཞན་ཁག་ནང་འཇུག་བྱས་ཡོད། ཐིན་ཞུན་དང་། ཧྭ་ཝེ། ཨོ་ཕོ་སོགས་ཀྱིས་རྒྱ་ནང་གི་ཨན་ཌོ་བཀོལ་ཆས་ཀྱི་ཁྲོམ་རའི་བཞི་ཆའི་གཅིག་རེ་ཟིན་ཡོད། རྒྱ་ནང་གི་གྲགས་ཆེ་བའི་འཕྲིན་ཐུང་གླེང་མོལ་བཀོལ་ཆས་སྐད་འཕྲིན་ལྟ་བུ་ཡང་གྷོ་གྷིལ་གྱི་མཉེན་ཆས་ཕབ་ལེན་གྱི་མཛོད་ལྟར་སྣ་འཛོམས་རང་བཞིན་ཅན་གྱི་ཁྱབ་ཆེ་བའི་སྡིངས་ཆའི་ངོ་བོར་བསྒྱུར་ཏེ། དེའི་ནང་དུ་བཀོལ་ཆས་དང་བྱ་རིམ་ཆུང་བའི་རིགས་འདོན་སྤེལ་བྱེད་དུ་འཇུག་གི་ཡོད།</p>

<p>རྒྱ་ནང་གི་བཀོལ་ཆས་ཁྲོམ་རའི་ནང་དུ་འདོན་སྤེལ་བྱས་ཡོད་པའི་རིན་མེད་ཀྱི་བཀོལ་ཆས་སམ་བྱ་རིམ་ཆུང་བའི་རིགས་ཀྱིས་འཛད་སྤྱོད་པར་ཉེན་ཁ་བཟོ་ཡི་ཡོད། གང་ཡིན་དེ་འདྲའི་བཀོལ་ཆས་ཆུང་ཆུང་གི་རིགས་ཀྱི་ཁོངས་སུ་མཉེན་འབུ་བཅུག་རྗེས། བཀོལ་ཆས་བསྐྱར་དུ་ཐུམ་བརྒྱབ་སྟེ་ཁྲོམ་རར་བཀྲམ་མཁན་ཡོད་པས། ཕྱི་ཚུལ་ནས་བཀོལ་ཆས་ངོ་མ་དང་འདྲ་བོ་ཡོད་རུང་། དོན་དངོས་ཐོག་མི་གཅིག  བཀོལ་ཆས་དེའི་རིགས་རིན་མེད་ཡིན་པ་བརྗོད་ཡོད་ཀྱང་། དོན་དངོས་སུ་རིན་མེད་མེད། བཀོལ་ཆས་དེའི་རིགས་ཀྱི་ནང་དུ་ཁྱབ་བསྒྲགས་ཀྱིས་ཁེངས་ཡོད་པའམ། ཡང་ན། མཐོ་རིམ་SMS འཕྲིན་ཐུང་ཨང་གྲངས་མངགས་ཉོ་བྱས་ཡོད། འདི་ཚོ་གྷོ་གྷིལ་གྱི་མཉེན་ཆས་མཛོད་ངོ་མའི་ནང་དུ་རྙེད་རྒྱུ་མེད།</p>

<h3 id="རྒྱནངགིབཀོལཆསམཛོདཀྱིལསཀབྱེདསྟངསགའདྲཡིན">རྒྱ་ནང་གི་བཀོལ་ཆས་མཛོད་ཀྱི་ལས་ཀ་བྱེད་སྟངས་ག་འདྲ་ཡིན།</h3>
<p>དོན་རྐྱེན་དང་པོ། རྒྱ་ནང་གི་བཟོ་ལས་ཁང་ཁག་གིས་ཕྱི་རྒྱལ་གྱི་བཀོལ་ཆས་མང་པོ་ས་གནས་རང་བཞིན་ཅན་གྱི་ངོ་བོ་བསྒྱུར་གྱི་ཡོད་ལ། དེ་དག་ལ་བསྐྱར་དུ་ཐུམ་བརྒྱབ་སྟེ་ལས་འཆར་སྣ་མང་གི་ཆེད་དུ་བཀོལ་སྤྱོད་བྱེད་ཀྱི་ཡོད། བཀོལ་ཆས་བཟོ་སྐྲུན་བྱེད་མཁན་དག་གིས་རྒྱ་ནང་གི་ཁྲོམ་རའི་ཆེད་དུ། རྒྱ་ནང་གི་བཟོ་ཚོང་ཁང་ཁག་ལ་འབྲེལ་བ་བྱས་ཏེ་བཀོལ་ཆས་གང་རུང་གི་ཨང་ཚབ་ས་གནས་རང་བཞིན་ཅན་དུ་བསྒྱུར་ཆོག དེའི་ཁོངས་སུ། ཡིག་སྒྱུར་དང་། རྒྱ་ནང་གི་ཁྲོམ་རའི་དངུལ་སྤྲོད་ཀྱི་ལམ་ཁ་སོགས་ཚུད་ཡོད། ཡིན་ནའང་། གོ་རིམ་འདིའི་ཁྲོད་དུ། ཁྲེལ་གཞུང་མེད་པའི་བཟོ་ལས་ཁང་ཁག་གིས། མཉེན་ཆས་གང་རུང་གི་ཁོངས་སུ་རང་ཉིད་ཀྱི་ཨང་ཚབ་བཅུག་སྟེ། ཁྱབ་བསྒྲགས་རིགས་ཁ་སྣོན་དང་། SMS འཕྲིན་ཐུང་གི་ཨང་གྲངས་བརྒྱུད་དེ། འཛད་སྤྱོད་པའི་ལག་ནས་དངུལ་བསྡུ་རུབ་བྱེད་ཀྱི་ཡོད། ཁྱབ་བསྒྲགས་དེ་དག་གིས་འཛད་སྤྱོད་པའི་སྡོད་གནས་དང་ཁ་པར་གྱི་ཚོང་རྟགས། དེ་བཞིན་ཁོས་ཁ་པར་ནང་དུ་ནང་འཇུག་བྱས་ཡོད་པའི་བཀོལ་ཆས་གཞན་དག་གི་གནས་ཚུལ་ཁག འཛད་སྤྱོད་པ་གང་རུང་གི་ཆོག་མཆན་མེད་པའི་ཐོག་ནས་བསྡུ་རུབ་བྱེད་ཐུབ་ཀྱི་ཡོད།</p>

<p>དོན་རྐྱེན་གཉིས་པ། ཚད་མཐོ་བའམ་ཉོ་དགོས་པའི་བཀོལ་ཆས་ཁག་དྲ་ཇག་གིས་བསྐྱར་དུ་ཐུམ་བརྒྱབ་རྗེས། དེའི་ཁོངས་སུ་ཁྱབ་བསྒྲགས་དང་། ཨང་ཚབ་ཁ་སྣོན་བྱས་ཏེ། རིན་པ་སྤྲད་དེ་ཉོ་དགོས་པའི་བཀོལ་ཆས་གང་རུང་རིན་མེད་ཀྱི་ངོ་བོའི་ཐོག་འདོན་སྤེལ་བྱེད་ཀྱི་ཡོད། དྲ་ཇག (མི་སྒེར་དང་བཟོ་ཚོང་ཁང་གང་རུང་)རིན་པ་སྤྲད་དེ་ཉོ་དགོས་པའི་བཀོལ་ཆས་རིགས་གཏོར་རྗེས། དེའི་ཁོངས་སུ་རང་ཉིད་ཀྱི་ཨང་ཚབ་བཅུག་སྟེ། རྒྱ་ནང་གི་བཀོལ་ཆས་ཕབ་ལེན་གྱི་མཛོད་ཆེ་ཁག་གི་ནང་དུ་འགྲེམས་སྤེལ་བྱེད་ཀྱི་ཡོད། ཚོང་ལས་དང་ཕབ་ལེན་རྫུན་མ་བཟོས་པའི་ཐོག་ནས། བསྐྱར་དུ་ཐུམ་བརྒྱབ་པའི་བཀོལ་ཆས་འདི་དག་ཕབ་ལེན་བྱེད་མཁན་མི་གྲངས་ས་ཡ་མང་པོ་བརྒལ་ཏེ། བཀོལ་ཆས་ཕབ་ལེན་གྱི་མཛོད་ནང་གི་བཀོལ་ཆས་གྲགས་ཆེ་ཤོས་ཀྱི་ཁོངས་སུ་སླེབས་ཡོད།</p>

<p><img src="/assets/img/app-data-&amp;-app-store/8.png" alt="/assets/img/app-data-&amp;-app-store/8.png" />
<i>དཔེ་རིས། བསྐྱར་དུ་ཐུམ་བརྒྱབ་པའི་Minecraftབཀོལ་ཆས་ལ་གཟའ་འཁོར་རེར་ཕབ་ལེན་བྱེད་མཁན་གྱི་གྲངས་ཁྲི་༥་དང་སྟོང་༢་ཙམ་ཡོད།</i>
<img src="/assets/img/app-data-&amp;-app-store/9.png" alt="/assets/img/app-data-&amp;-app-store/9.png" />
བཀོལ་ཆས་འདིའི་རིགས་ཁ་འབྱེད་པའི་སྐབས་སུ། ཁྱབ་བསྒྲགས་སྣ་མང་སྟོན་གྱི་ཡོད་ལ། ཁྱབ་བསྒྲགས་དེའི་རིགས་མེད་པར་བཟོ་བའི་སྐབས་སུ། ཁྱེད་རང་ཁྱབ་བསྒྲགས་དེ་ལས་མང་པའི་བཀོལ་ཆས་གཞན་ཞིག་ཕབ་ལེན་བྱེད་སར་འཁྲིད་འགྲོ་ཡི་ཡོད། གསང་མྱུལ་དྲ་འབུའི་མཉེན་ཆས་ཁག་བདེ་འཇགས་བཀོལ་ཆས་ཀྱི་ངོ་བོའི་ཐོག་ལས་ཀ་བྱེད་ཀྱི་ཡོད་པ་ཤེས་རྟོགས་བྱུང་ཡོད། དམིགས་བསལ་གྱི་བཀོལ་ཆས་འདིར་རོ་ཐུ་ཁེ་དབང་དགོས་ཀྱི་ཡོད་པས། མེད་པར་བཟོ་རྒྱུ་ལས་སླ་པོ་མེད། (གསང་མྱུལ་དྲ་འབུའི་མཉེན་ཆས་ཀྱི་དཔེ་མཚོན་ཁྱབ་བསྒྲགས་ཀྱི་རྣམ་པའི་ཐོག་ཡོད་པ་ཞིག་གཤམ་ལ་བསྟན་ཡོད)</p>

<p>དཔེ་རིས་དང་པོ། <i>བཀོལ་ཆས་ཁ་འབྱེད་པའི་སྐབས་སུ་ཁྱབ་བསྒྲགས་ཤིག་མངོན་འོང་བ་དང་། དེས་ཉེན་ཚབས་ཆེ་བའི་བཀོལ་ཆས་གཞན་ཞིག་ལ་འཁྲིད་ཀྱི་ཡོད།</i> 
<img src="/assets/img/app-data-&amp;-app-store/10.png" alt="/assets/img/app-data-&amp;-app-store/10.png" />
<i>དཔེ་རིས། དཔེ་རིས་དང་པོའི་ནང་གི་ཁྱབ་བསྒྲགས་ཀྱིས་ནང་འཇུག་བྱས་པའི་བཀོལ་ཆས་དེས་ཞུས་པའི་ཆོག་མཆན་ཁག</i>
རྩོམ་ཡིག་འདིའི་ནང་དུ་བཀོད་པའི་ཉེན་ཚབས་ཆེ་བའི་བཀོལ་ཆས་ཁག་རྒྱ་ནང་གི་བཀོལ་ཆས་ཕབ་ལེན་གྱི་མཛོད་ནང་གི་གྲགས་ཆེ་བའི་བཀོལ་ཆས་ཁག་གི་ཁོངས་ནས་བསྡུ་རུབ་བྱས་པ་ཡིན། བཀོལ་ཆས་རྩེ་དྲག་དེ་དག་གི་ཁོངས་སུ།  བསྐྱར་དུ་ཐུམ་བརྒྱབ་པའི་བཀོལ་ཆས་མང་པོ་འདུག་ལ། དེ་དག་གིས་འཛད་སྤྱོད་པར་ཉེན་ཁ་ཆེན་པོ་བཟོ་ཡི་ཡོད། འཛད་སྤྱོད་པ་སྤྱི་དང་། ལྷག་པར་དུ་རྒྱ་ནང་གི་འཛད་སྤྱོད་པ་ཚོས་བཀོལ་ཆས་འདི་རིགས་ལ་ཡིད་གཟབ་བྱེད་དགོས།</p>

<p>དྲ་ལམ་གསོག་འཇོག་གི་སྐྱོན་ཆ། སྤྲིན་མཛོད། <strong>iCloud གྲབས་ཉར།</strong></p>

<p><strong>རྩིས་འཕྲུལ་གྱི་མ་ལག་དེ་ས་གནས་རང་དུ་གསོག་ཉར་བྱེད་པའི་ལམ་ཁ་ནས། སྤྲིན་པ་ཟེར་བའི་རྒྱང་རིང་དང་། ཡང་ན། དྲ་བའི་ཞབས་ཞུ་ཆས་གཞིར་བཞག་པའི་གསོག་འཇོག་གི་ལམ་ཁ་གསར་པ་ཞིག་ལ་ཁ་ཕྱོགས་ཀྱི་ཡོད།</strong></p>

<p>སྤྲིན་མཛོད་དམ་སྤྲིན་པའི་གསོག་འཇོག་ནི་ཅི་ཞིག་ཡིན། 
ལས་སླ་པོའི་ཐོག་ནས་འགྲེལ་ན། སྤྲིན་པའི་གསོག་འཇོག་ནི། གློག་རྡུལ་ཡིག་ཆའི་རིགས་རང་ཉིད་ཀྱི་ཡོ་ཆས་ནང་གི་སྲ་སྡེར་སྐུལ་ཆས་དང་། མཐེབ་སྡེར་སོགས་ཀྱི་ནང་དུ་གསོག་ཉར་བྱེད་པའི་ཚབ་ཏུ། རྒྱང་རིང་གི་དྲ་བའི་ཞབས་ཞུའི་ཁོངས་སུ་ཉར་ཚགས་བྱེད་པ་ལ་ཟེར།</p>

<p><i>དེའི་བྱེད་ལས་རྩོམ་སྟངས་ག་འདྲ་ཡིན། </i>
ཁྱེད་ཀྱིས་ཡིག་ཆ་གང་རུང་ཞིག་སྤྲིན་མཛོད་ཀྱི་ནང་དུ་ཉར་ཚགས་བྱེད་པའི་སྐབས་སུ། སྤྲིན་མཛོད་ཀྱིས་ཁྱེད་ཀྱི་ཡིག་ཆ་དེ་དྲ་རྒྱའི་སྟེང་ནས་བརྒྱུད་གཏོང་བྱས་ཏེ། དྲ་བའི་ཞབས་ཞུ་ཆས་ཟེར་བའི་རྒྱང་རིང་གི་རྩིས་འཕྲུལ་ཁག་གི་ནང་དུ་གསོག་ཉར་བྱེད་ཀྱི་ཡོད། དེའི་དོན་ནི། ཁྱེད་རང་ལ་དྲ་རྒྱ་ཡོད་ན། ཁྱེད་རང་གིས་ཡོ་ཆས་གང་ཞིག་བཀོལ་སྤྱོད་བྱེད་ཀྱི་ཡོད་མེད་དང་། གནས་གང་དུ་ཡོད་མེད་ལ་མ་ལྟོས་པར། རང་ཉིད་ཀྱི་ཡིག་ཆ་དེ་ག་དུས་ཡིན་ཡང་ལྟ་ཀློག་དང་ཕབ་ལེན་སོགས་བྱེད་ཐུབ་ཀྱི་ཡོད། ཁྱེད་ཀྱི་ཡིག་ཆ་ཉར་ཚགས་བྱེད་མཁན་གྱི་དྲ་བའི་ཞབས་ཞུ་ཆས་དེས་སྤྲིན་མཛོད་ཀྱི་ཞབས་ཞུ་བཀོལ་སྤྱོད་བྱེད་མཁན་གྱི་འཛད་སྤྱོད་པ་གཞན་པ་མང་པོའི་གཞི་གྲངས་ཡང་ཉར་ཚགས་བྱེད་ཀྱི་ཡོད། འོན་ཀྱང་། ཁྱེད་ཀྱིས་རང་ཉིད་ཀྱི་ཐོ་ཁོངས་ནས་སོ་སོའི་ཡིག་ཆ་ཁག་མ་གཏོགས་རག་མི་ཐུབ། དེ་མ་ཟད། དྲ་བའི་ཞབས་ཞུ་ཆས་ཀྱིས་གཞི་གྲངས་ཁག་དྲ་བའི་ཞབས་ཞུ་ཆས་གཞན་པ་མང་པོར་བརྒྱུད་གཏོང་དང་མཉམ་སྤྱོད་བྱེད་ཀྱི་ཡོད་སྟབས། གལ་ཏེ། དྲ་བའི་ཞབས་ཞུ་ཆས་གཅིག་གིས་བྱེད་ལས་ཏག་ཏག་རྩོམ་མ་ཐུབ་རུང་། ཁྱེད་ཀྱིས་སྔར་བཞིན་རང་ཉིད་ཀྱི་གཞི་གྲངས་ཁག་ལྟ་ཀློག་བྱེད་ཐུབ།</p>

<p><strong>སྤྲིན་མཛོད་ཀྱི་དགེ་ཕན།</strong></p>
<ul>
  <li>སྤྲིན་མཛོད་ཞབས་ཞུ་དང་མཉམ་ལས་བྱེད་ཐུབ་པའི་ཡོ་ཆས་ཤིག་དང་དྲ་རྒྱ་ཡོད་ཚེ། ས་གནས་ཡོད་ཚད་ནས་རང་ཉིད་ཀྱི་ཡིག་ཆ་རག་ཐུབ་ཀྱི་ཡོད།</li>
  <li>ང་ཚོས་སྤུས་ཚད་ལྡན་པའི་པར་དང་བརྙན་མང་པོ་ལེན་གྱི་ཡོད་པ་བཞིན། གཞི་གྲངས་ཁག་གི་བོངས་ཚད་ཆེ་རུ་འགྲོ་ཡི་ཡོད། དེར་བརྟེན་སྤྲིན་མཛོད་ཞབས་ཞུ་བཀོལ་སྤྱོད་བྱས་ན། རང་ཉིད་ཀྱི་ཁ་པར་དང་རྩིས་འཕྲུལ་ནང་གྱི་ཤོང་ཚད་དང་འབྲེལ་བའི་དཀའ་ངལ་སེལ་ཐུབ་ཀྱི་ཡོད།</li>
  <li>རང་ཉིད་ཀྱི་ཡོ་ཆས་ནང་གི་སྲ་སྡེར་སྐུལ་ཆས་ཀྱི་བྱེད་ལས་ཉམས་པ་ཡིན་ན། ཁྱེད་ཀྱིས་སྔར་བཞིན་སྤྲིན་མཛོད་ཀྱི་ཁོངས་སུ་རང་ཉིད་ཀྱི་ཡིག་ཆ་ལྟ་ཀློག་དང་ཕབ་ལེན་བྱེད་ཐུབ་ཀྱི་ཡོད། སྤྲིན་མཛོད་ནི་ཁྱེད་ཀྱི་སྲ་སྡེར་སྐུལ་ཆས་ནང་གི་ཡིག་ཆ་ཁག་གྲབས་ཉར་བྱེད་པའི་རྒྱབ་རྟེན་གྱི་ཇུས་གཞི་ཞིག་ཡིན།</li>
  <li>ཁྱེད་ཀྱིས་སྤྲིན་མཛོད་ནང་གི་ཡིག་ཆ་ཁག་ལ་བསྒྱུར་བཅོས་བཏང་ཚེ། ཡིག་ཆ་དེ་དག་སྤྲིན་མཛོད་ཞབས་ཞུ་བཀོལ་སྤྱོད་བྱེད་ཐུབ་པའི་ཁྱེད་ཀྱི་ཡོ་ཆས་ཁག་ཚང་མའི་ནང་རང་བཞིན་གྱི་ཐོག་ནས་གསར་སྣོན་བྱེད་ཀྱི་ཡོད།</li>
</ul>

<p><strong>སྤྲིན་མཛོད་ཀྱི་སྐྱོན་ཆ།</strong></p>
<ul>
  <li>སྤྲིན་མཛོད་ཀྱི་སྐྱོན་ཆ་གཙོ་བོ་དེ་ནི། དྲ་རྒྱའི་འབྲེལ་མཐུད་ཡིན། གལ་ཏེ། ཁྱེད་ལ་དྲ་མེད་ཚེ། སྤྲིན་མཛོད་ནང་གི་ཡིག་ཆ་ཁག་རག་མི་ཐུབ།</li>
  <li>ཁྱེད་ཀྱིས་སྤྲིན་མཛོད་ཀྱི་ཞབས་ཞུ་བཀོལ་སྤྱོད་བྱེད་པའི་སྐབས་སུ། ཁྱེད་ཀྱི་ཡིག་ཆ་ཁག་རང་ཉིད་སྒེར་གྱི་ཡོ་ཆས་ཀྱི་གསོག་མཛོད་ནང་དུ་མེད། ཁྱེད་ཀྱི་གཞི་གྲངས་ཁག་གསོག་ཉར་དང་སྲུང་སྐྱོབ་བྱེད་པའི་འགན་འཁྲི་ཆ་ཚང་སྤྲིན་མཛོད་ཀྱི་ཞབས་ཞུ་ལ་ཡོད།</li>
</ul>

<p>དཔེར་ན། སྤྱི་ལོ་༢༠༡༨་ལོར། ཀུ་ཤུ་བཟོ་ཚོང་ཁང་གིས་ཀྲུང་གོའི་སྲིད་གཞུང་གི་སྒྲིག་སྲོལ་ལ་གུས་བརྩི་ཞུ་བའི་ཐོག་ནས། རྒྱ་ནང་གི་ཀུ་ཤུ་ཡོ་ཆས་བཀོལ་མཁན་ཚོའི་Cloudསྤྲིན་མཛོད་ཀྱི་ཐོ་ཁོངས་དེ་གསང་སྡོམ་གྱི་ལྡེ་མིག་དང་མཉམ་དུ་རྒྱ་ནང་དུ་ཡོད་པའི་དྲ་བའི་ཞབས་ཞུ་ཆས་ཀྱི་ནང་དུ་གནས་སྤོར་བྱས་པ་དེར་རྒྱལ་སྤྱིའི་སྟེང་ནས་སྐྱོན་བརྗོད་ཤུགས་དྲག་བྱས་ཡོད། སྤྲིན་མཛོད་ཀྱི་ས་གནས་བརྗེ་སྤོར་བྱས་པ་དེས། ག་རེ་མཚོན་གྱི་ཡོད་པ་རེད་ཟེར་ན། དྲ་བའི་ཞབས་ཞུ་ཆས་དེ་དག་གི་ཐོག་ཏུ་ལས་ཀ་བྱེད་མཁན་གྱི་སྤྱི་གཉེར་ཁང་གང་རུང་ལ། རྒྱ་ནང་དུ་ཡོད་པའི་སྤྲིན་མཛོད་ནང་གི་པར་དང་། ཟིན་བྲིས། འཕྲིན་ཐུང་སོགས་གཞི་གྲངས་ཆ་ཚང་རག་ཐུབ་ཀྱི་ཡོད།</p>

<p><strong>སྤྲིན་མཛོད་ཀྱི་ཉེན་ཁ།</strong></p>
<ul>
  <li><strong>གཞི་གྲངས་ཀྱི་གསང་རྒྱ།</strong>  ཁྱེད་ཀྱི་གཞི་གྲངས་ཁག་རྒྱང་རིང་གི་དྲ་བའི་ཞབས་ཞུ་ཆས་ཤིག་གི་ཁོངས་སུ་ཉར་ཚགས་བྱས་ཡོད་སྟབས། ཁྱེད་ཀྱི་གཞི་གྲངས་ཁག་ལྟ་ཀློག་བྱེད་ཐུབ་མཁན་ཁྱེད་རང་གཅིག་པུ་མིན། དྲ་བའི་ཞབས་ཞུ་ཆས་དོ་དམ་བྱེད་མཁན་གྱི་མི་སྒེར་དང་སྤྱི་གཉེར་ཁང་གང་རུང་གིས་ཁྱེད་ཀྱི་གཞི་གྲངས་བརྟན་པོ་ཉར་བའི་ཆེད་དུ། འདང་ངེས་ཀྱི་བདེ་འཇགས་ཀྱི་བྱེད་ཐབས་ཁག་ལག་བསྟར་བྱེད་ཀྱི་ཡོད་མེད་ང་ཚོས་ཁག་ཐེག་བྱེད་ཐབས་བྲལ།</li>
  <li><strong>སྟངས་འཛིན་བྱེད་ཐབས་བྲལ་བ།</strong> ཁྱེད་ཀྱི་གཞི་གྲངས་ཁག་སྤྲིན་མཛོད་ཀྱི་ནང་དུ་ཉར་ཚགས་བྱེད་པའི་སྐབས་སུ། དྲ་བའི་ཞབས་ཞུ་ཆས་ལ་མཉེན་འབུ་འགོས་པའམ། གསོག་ཉར་ལ་སྐྱོན་ཤོར་བ་ཡིན་ན། ཁྱེད་ཀྱི་གཞི་གྲངས་ཁག་གནས་སྐབས་སམ་གཏན་དུ་རག་ཐབས་མེད་པ་ཆགས་སྲིད།</li>
  <li>གཞི་གྲངས་ཀྱི་གསང་བ་ཤོར་ཉེན། སྤྲིན་མཛོད་ཀྱི་ཞབས་ཞུ་སྤྲོད་མཁན་གྱིས་སྟབས་མ་ལེགས་པར་ཁྱེད་ཀྱི་གཞི་གྲངས་ཁག་མི་ནོར་བ་ཞིག་ལ་རྩིས་སྤྲོད་བྱེད་སྲིད། སྤྱིར་བཏང་་དེ་འདྲ་འབྱུང་གི་མེད་ཀྱང་། རྩ་བ་ནས་འབྱུང་མི་སྲིད་པ་ཞིག་ཀྱང་མིན།</li>
  <li>མཉེན་འབུ་འགོས་པའི་ཡོ་ཆས། ཉེན་ཁ་ཡོངས་རྫོགས་སྤྲིན་མཛོད་ཞབས་ཞུ་མཁོ་སྤྲོད་བྱེད་མཁན་གྱི་ཕྱོགས་ནས་ཡོང་གི་མེད། ཁྱེད་ཀྱི་གཞི་གྲངས་ཁག་ལྟ་ཀློག་བྱེད་པར་བཀོལ་སྤྱོད་བྱེད་བཞིན་པའི་ཡོ་ཆས་ཁག་ཀྱང་ཉེན་ཁ་ཡོང་སའི་ཁུངས་གཙོ་བོ་ཞིག་ཆགས་ཀྱི་ཡོད། གལ་ཏེ། ཁྱེད་ཀྱིས་མཉེན་འབུ་འགོས་ཚར་བའི་ཡོ་ཆས་ཤིག་ནས་སྤྲིན་མཛོད་ནང་དུ་གསོག་ཉར་བྱས་ཡོད་པའི་ཡིག་ཆ་ཁག་ཁ་ཕྱེ་ཚེ། ཁྱེད་ཀྱི་སྤྲིན་མཛོད་ནང་གི་གཞི་གྲངས་ཁག་ལ་རང་བཞིན་གྱི་ཐོག་ནས་ཉེན་ཁ་ཡོང་གི་ཡོད།</li>
</ul>

</article>
<!--

<aside class="related">
  <h3>Related posts</h3>
  <ul class="related-posts">
    
      <li>
        <a href="/2022/11/15/privacy-in-mobile-app_p30/">
          ཁ་པར་ནང་གི་བཀོལ་ཆས་ཀྱི་གསང་རྒྱ།
          <small><time datetime="2022-11-15T00:00:00+05:30">15 Nov 2022</time></small>
        </a>
      </li>
    
      <li>
        <a href="/2022/11/15/privacy-in-mobile-app_p29/">
          ཁ་པར་ནང་གི་བཀོལ་ཆས་ཀྱི་གསང་རྒྱ།
          <small><time datetime="2022-11-15T00:00:00+05:30">15 Nov 2022</time></small>
        </a>
      </li>
    
      <li>
        <a href="/2022/11/15/privacy-in-mobile-app_p27/">
          ཁ་པར་ནང་གི་བཀོལ་ཆས་ཀྱི་གསང་རྒྱ།
          <small><time datetime="2022-11-15T00:00:00+05:30">15 Nov 2022</time></small>
        </a>
      </li>
    
  </ul>
</aside>

-->
      </main>

      <footer class="footer">
        <small>
          &copy;
          <time datetime="2022-11-15T16:44:46+05:30"
            >2022</time
          >. All rights reserved.
        </small>
      </footer>
    </div>

    
  </body>
</html>
