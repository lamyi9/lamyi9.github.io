<!DOCTYPE html>
<html lang="en" data-theme="dark-poole">
  <head>
  <meta charset="UTF-8">
  <meta name="viewport" content="width=device-width, initial-scale=1.0">

  <title>
    
      སྐུད་མེད་དྲ་བའི་ཁོངས་ཀྱི་སྐྱོན་ཆ། &middot; lamyig
    
  </title>

  <link rel="stylesheet" href="/styles.css">
  <link rel="apple-touch-icon-precomposed" sizes="144x144" href="assets/apple-touch-icon-precomposed.png">
  <link rel="shortcut icon" href="/assets/favicon.ico">
  <link rel="alternate" type="application/atom+xml" title="lamyig" href="atom.xml">

  <!-- Begin Jekyll SEO tag v2.8.0 -->
<meta name="generator" content="Jekyll v4.3.1" />
<meta property="og:title" content="སྐུད་མེད་དྲ་བའི་ཁོངས་ཀྱི་སྐྱོན་ཆ།" />
<meta name="author" content="Mark Otto" />
<meta property="og:locale" content="en_US" />
<meta name="description" content="p-22" />
<meta property="og:description" content="p-22" />
<link rel="canonical" href="http://localhost:4000/2022/10/12/wifi-vulnerabilities_p22/" />
<meta property="og:url" content="http://localhost:4000/2022/10/12/wifi-vulnerabilities_p22/" />
<meta property="og:site_name" content="lamyig" />
<meta property="og:type" content="article" />
<meta property="article:published_time" content="2022-10-12T00:00:00+05:30" />
<meta name="twitter:card" content="summary" />
<meta property="twitter:title" content="སྐུད་མེད་དྲ་བའི་ཁོངས་ཀྱི་སྐྱོན་ཆ།" />
<script type="application/ld+json">
{"@context":"https://schema.org","@type":"BlogPosting","author":{"@type":"Person","name":"Mark Otto","url":"https://twitter.com/mdo"},"dateModified":"2022-10-12T00:00:00+05:30","datePublished":"2022-10-12T00:00:00+05:30","description":"p-22","headline":"སྐུད་མེད་དྲ་བའི་ཁོངས་ཀྱི་སྐྱོན་ཆ།","mainEntityOfPage":{"@type":"WebPage","@id":"http://localhost:4000/2022/10/12/wifi-vulnerabilities_p22/"},"url":"http://localhost:4000/2022/10/12/wifi-vulnerabilities_p22/"}</script>
<!-- End Jekyll SEO tag -->

  
  <!-- Google tag (gtag.js) -->
<script async src="https://www.googletagmanager.com/gtag/js?id=G-MQYZXLQ7S1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-MQYZXLQ7S1');
</script>
</head>


  <body>
    <div class="container content">
      <header class="masthead">
        <h3 class="masthead-title">
          <a href="/" title="མདུན་ངོས།"> མདུན་ངོས།</a>

          <nav class="nav">
            
          </nav>
        </h3>
     
      </header>

      <main>
        <article class="post">
  <h1 class="post-title">སྐུད་མེད་དྲ་བའི་ཁོངས་ཀྱི་སྐྱོན་ཆ།</h1>
  <time datetime="2022-10-12T00:00:00+05:30" class="post-date">12 Oct 2022</time>
  <h3 id="དམིགསཡུལ">དམིགས་ཡུལ།</h3>

<p>ཟབ་སྦྱོང་འདིའི་དམིགས་ཡུལ་གཙོ་བོ་ནི། སྤྱི་སྤྱོད་སྐུད་མེད་དྲ་བ་དང་། སོ་སྔོན་དང་སྒེར་གྱི་ཚ་གནད་སོགས་སྒེར་གྱི་དྲ་བའི་རིགས་བཀོལ་སྤྱོད་བྱས་པ་ལ་བརྟེན་ནས་བྱུང་བའི་ཉེན་ཁའི་སྐོར་དང་། སོ་སོའི་གསང་རྒྱ་དང་། བདེ་འཇགས་གཙིགས་སུ་བཟུང་བའི་ཐོག་ནས་རང་ཉིད་ཀྱི་གསང་བའི་གནས་ཚུལ་རིགས་གཞན་གྱི་ལག་ཏུ་ཇི་ལྟར་མ་ཤོར་བ་བྱེད་དགོས་མིན་སོགས་ཀྱི་སྐོར་ལ་ཤེས་རྟོགས་ཐུབ་པ་བཟོ་རྒྱུ་དེ་ཡིན། ཟབ་སྦྱོང་འདི་གྲུབ་པའི་རྗེས་སུ། ཁྱེད་ཀྱིས་སྐུད་མེད་དྲ་བའི་ཁོངས་ཀྱི་ཉེན་ཁ་ཡོང་སའི་སྐྱོན་ཆ་ཁག་ཧ་གོ་ཐུབ་ལ། གནད་དོན་དེ་དང་འབྲེལ་བའི་རང་ཉིད་ཀྱི་གནས་བབ་སྐོར་ལ་དཔྱད་ཞིབ་བྱེད་ཐུབ།དེ་མ་ཟད།  ཁྱེད་ཀྱིས་ཟབ་སྦྱོང་གི་ཁྲོད་དུ་མཁོ་སྤྲོད་བྱས་པའི་ལམ་སྟོན་ཁག་གི་རྗེས་སུ་ཤར་བསྐྱོད་བྱས་པའི་ཐོག་ནས་རང་ཉིད་ཀྱི་བདེ་འཇགས་སྲ་བརྟན་བཟོ་ཐུབ།</p>

<audio controls="" src="/assets/audio/wifi-v/wifi-reader-1.mp3" type="audio/mpeg"></audio>

<h2 id="སྐུདམེདདྲབའིཁོངསཀྱིསྐྱོནཆ">སྐུད་མེད་དྲ་བའི་ཁོངས་ཀྱི་སྐྱོན་ཆ།</h2>
<p><strong>ངོ་སྤྲོད།</strong>
ས་གནས་ཀྱི་དྲ་བ་དེ་གློག་གི་དར་སྐུད་དང་ཡང་ན། སྐུད་མེད་དྲ་བ་བརྒྱུད་དེ་བསྐྲུན་ཆོག</p>

<p>དྲ་སྦྲེལ་བྱེད་པའི་ཆེད་དུ། རྩིས་འཕྲུལ་ཞིག་གློག་གི་དར་སྐུད་བརྒྱུད་དེ་དྲ་རྒྱའི་ལམ་སྟོན་ཆས་ལ་མཐུད་དེ་དྲ་བའི་སྒྲིག་འགོད་བྱེད་པ་དེ། བདེ་འཇགས་ཀྱི་ཆ་ནས་ཁུངས་དག་པོ་དང་བརྟན་པོ་ཡིན་པར་ངོས་འཛིན་བྱེད་ཀྱི་ཡོད།</p>

<p>སྐུད་མེད་དྲ་བ་ནི། སྐུད་མེད་ཀྱི་དྲ་བའི་གྲོས་མཐུན་ཞིག་ཡིན་ལ། ཡོ་ཆས་ཁག་གིས་གློག་སྐུད་བཀོལ་སྤྱོད་མ་བྱས་པར་སྐུད་མེད་ཀྱི་ཞབས་ཞུ་དེ་བརྒྱུད་དེ་འབྲེལ་མཐུད་བྱེད་པ་ཞིག་ལ་ཟེར། སྐུད་མེད་དྲ་བ་གསར་གཏོད་བྱས་པ་ནས་བཟུང་། འཕྲུལ་རིག་བདེ་འཇགས་སྐོར་གྱི་ཆེད་ལས་མི་སྣ་ཁག་གིས་སྐུད་མེད་དྲ་བའི་ཐོན་ཡོངས་རྫོགས་ཀྱི་ནང་ནས་སྐྱོན་ཆ་མང་པོ་ཞིག་གསར་རྙེད་བྱུང་ཡོད། སྐྱོན་ཆ་འདི་དག་ལ་སྐུད་མེད་དྲ་བའི་ཉེན་ཁ་ཡོང་སའི་གཞི་ཟེར། དྲ་ཇག་གམ་དྲ་ཐོག་གི་འཇབ་རྒོལ་པ་ཚོས་སྐུད་མེད་དྲ་བའི་ནང་གི་ཉེན་ཁ་ཡོང་སའི་གཞི་དེ་དག་བཀོལ་སྤྱོད་བྱས་པའི་ཐོག་ནས། ཁྱེད་རང་གི་ཡོ་ཆས་ཀྱི་ཁོངས་སུ་འཛུལ་ཐུབ་པ་མ་ཟད། ཁྱེད་ཀྱི་དྲ་སྟེང་གི་བྱེད་སྒོ་ཡོངས་རྫོགས་ལ་ལྐོག་ཉན་བྱེད་ཐུབ།</p>

<h3 id="སྐུདམེདདྲབའིལམསྟོནཆསནིཅིཞིགཡིན">སྐུད་མེད་དྲ་བའི་ལམ་སྟོན་ཆས་ནི་ཅི་ཞིག་ཡིན།</h3>
<p>སྐུད་མེད་དྲ་བའི་ལམ་སྟོན་ཆས་དེ་ཁྱིམ་ཚང་མང་པོ་ཞིག་གི་ནང་དུ་ཡོད། སྐུད་མེད་དྲ་བའི་ལམ་སྟོན་ཆས་ནི་མཁྲེགས་ཆས་ཤིག་ཡིན་ལ། དྲ་རྒྱ་མཁོ་སྤྲོད་བྱེད་མཁན་གྱིས་མཁྲེགས་ཆས་བཀོལ་སྤྱོད་བྱས་ཏེ། ཁྱེད་རང་ཁོང་ཚོའི་དྲ་ཐག་ལ་མཐུད་ཀྱི་ཡོད།</p>

<h3 id="སྐུདམེདདྲབའིཁོངསཀྱིསྐྱོནཆཁགཅིགནི">སྐུད་མེད་དྲ་བའི་ཁོངས་ཀྱི་སྐྱོན་ཆ་ཁག་ཅིག་ནི།</h3>
<p><strong>སྔར་ཡོད་ཀྱི་སྒྲིག་འགོད།</strong></p>

<p><img src="/assets/img/wifi-v/wifi-decault-config.jpg" alt="/assets/img/wifi-v/wifi-decault-config.jpg" />
མ་ལག་གང་རུང་ཞིག་གསར་དུ་ཉོ་བའི་སྐབས་སུ། དེ་དང་ཐོག་ནས་བཟོ་ལས་ཁང་གིས་སྒྲིག་འགོད་བྱས་ཡོད། སྐུད་མེད་དྲ་བའི་ལམ་སྟོན་ཆས་གསར་བ་ཞིག་རང་ཁྱིམ་དུ་འཛུགས་པའི་སྐབས་སུ། དེའི་ཐོ་འགོད་མིང་དང་གསང་ཚིག་སོགས། མ་ལག་དེ་བཟོ་སྐྲུན་བྱེད་མཁན་གྱི་ཚོང་ལས་སྡེ་ཁག་གང་རུང་གིས་མཁོ་སྤྲོད་བྱེད་ཀྱི་ཡོད། དེར་བརྟེན། སྔར་ཡོད་ཀྱི་སྒྲིག་འགོད་དེ་རང་ངོས་ནས་མ་བརྗེ་ཚེ། དེ་མི་གཞན་གྱིས་གོ་སྐབས་སུ་བཟུང་སྟེ་ཁྱེད་ལ་ལས་སླ་པོའི་ཐོག་ནས་འཇབ་རྒོལ་བྱེད་ཐུབ།</p>

<h3 id="ཁྲམཔའིསྐུདམེདདྲབའིམཐུདསྣེ">ཁྲམ་པའི་སྐུད་མེད་དྲ་བའི་མཐུད་སྣེ།</h3>
<p>ཁྲམ་པའི་སྐུད་མེད་དྲ་བའི་མཐུད་སྣེ་ནི། སྐུད་མེད་དྲ་བ་ཞིག་ཡིན་ལ། དེ་དྲ་བའི་དོ་དམ་པའི་ངོས་ནས་བསྐྲུན་མེད་ཀྱང་། དྲ་བ་དེའི་སྟེང་ནས་ལས་ཀ་བྱེད་ཀྱི་ཡོད། སྐུད་མེད་དྲ་བ་དེ་ལས་མི་གང་རུང་ངམ། ཡང་ན། དྲ་ཇག་གིས་གཡོ་ཇུས་ཀྱི་ཆེད་དུ་བསྐྲུན་ཡོད་སྲིད། སྐུད་མེད་དྲ་བའི་མཐུད་སྣེ་དེ་གཅིག་བྱས་ན། ཉེ་འགྲམ་གྱི་ཇ་ཁང་དང་། ཟ་ཁང་། གནམ་གྲུ་ཐང་། མགྲོན་ཁང་སོགས་ལའང་དབང་བའི་སྐུད་མེད་དྲ་བའང་ཡིན་སྲིད། སྐུད་མེད་དྲ་བ་མང་ཆེ་བའི་ཐུན་མོང་གི་བདེ་འཇགས་ཀྱི་ཉེན་ཁ་ཞིག་ནི། ཁྲམ་པའི་སྐུད་མེད་དྲ་བའི་མཐུད་སྣེ་ཆགས་ཀྱི་ཡོད་ལ། མཐུད་སྣེ་དེ་གཞི་གྲངས་རྐུ་འཁྱེར་དང་མ་ལག་སྟངས་འཛིན་སོགས་དྲ་ཐོག་གི་འཇབ་རྒོལ་ཁག་གི་ཁྲོད་དུ་བཀོལ་སྤྱོད་བྱེད་ཀྱི་ཡོད།</p>

<h3 id="wpa2-ཁོངསཀྱིསྐྱོནཆ">WPA2 ཁོངས་ཀྱི་སྐྱོན་ཆ།</h3>
<p>WPA2་ ནི་བདེ་འཇགས་ཀྱི་གྲོས་མཐུན་ཞིག་གམ། སྐུད་མེད་དྲ་བའི་ལམ་སྟོན་ཆས་ཁོངས་ཀྱི་སྒྲིག་འགོད་ཅིག་ཡིན་ལ། དེའི་ཁོངས་སུ་ཡོད་པའི་སྐྱོན་ཆ་ཁག་ལ་བར་མིའི་འཇབ་རྒོལ་བྱེད་སླ་བ་བ་ཡོད་ལ། འཇབ་རྒོལ་པས་དྲ་བའི་སྟེང་དུ་བརྒྱུད་གཏོང་བྱས་པའི་ཆ་འཕྲིན་ཁག་ལམ་རྐེད་ནས་བར་གཅོད་དང་རྐུ་འཁྱེར་བྱེད་ཐུབ་ཀྱི་ཡོད། དྲ་ཐོག་ཏུ་བརྒྱུད་གཏོང་བྱས་པའམ། ཁྱེད་རང་གི་ཡོ་ཆས་ཀྱི་སྟེང་དུ་ཉར་ཚགས་བྱས་ཡོད་པའི་ཐོབ་ཐང་ལག་འཁྱེར་གྱི་ཨང་གྲངས་དང་། བྱང་བུའི་ཨང་གྲངས་སོགས་སྒེར་གྱི་གནས་ཚུལ་མང་པོ་ཞིག་གཞན་གྱི་ལག་ཏུ་ཤོར་ཉེན་ཆེ།</p>

<h3 id="སྐུདམེདདྲབའིངོབོ">སྐུད་མེད་དྲ་བའི་ངོ་བོ།</h3>
<p>སྐུད་མེད་དྲ་བའི་ལམ་སྟོན་ཆས་ཀྱིས་གནས་ཚུལ་མང་པོ་ཞིག་དྲ་བའི་ཕྱོགས་ཚང་མར་ཡོངས་བསྒྲགས་བྱེད་ཀྱི་ཡོད་སྟབས། དེ་སྐྱོན་ཆ་ཞིག་ཆགས་ཀྱི་ཡོད། གང་ཡིན་ཞེ་ན། དྲ་ཐོག་གི་འཇབ་རྒོལ་པས་གནས་ཚུལ་དེ་དག་བར་གཅོད་བྱེད་སྲིད་ལ། དྲ་སྟེང་དུ་འགྲུལ་བཞུད་བྱེད་ཀྱི་ཡོད་པའི་གནས་ཚུལ་ཁག་གི་གསང་བ་ཕྱི་ལ་ཤོར་དུ་འཇུག་སྲིད།</p>

<h3 id="སྤྱིསྤྱོདསྐུདམེདདྲབའམ-རིནམེདཀྱིསྐུདམེདདྲབ">སྤྱི་སྤྱོད་སྐུད་མེད་དྲ་བའམ། རིན་མེད་ཀྱི་སྐུད་མེད་དྲ་བ།</h3>
<p>སྤྱི་སྤྱོད་སྐུད་མེད་དྲ་བ་ནི། གནམ་ཐང་དང་། ཟ་ཁང་། མགྲོན་ཁང་། འཚིག་ཇ་ཁང་། དཔེ་མཛོད་ཁང་། མེ་འཁོར་འབབ་ཚིགས། སྤྱི་གླིང་སོགས་སུ་རིན་མེད་ཐོག་བཀོལ་སྤྱོད་བྱེད་ཆོག་པའི་སྐུད་མེད་དྲ་བ་ལ་ཟེར། སྤྱི་སྤྱོད་སྐུད་མེད་དྲ་བ་བརྒྱུད་དེ་ཁྱེད་ཀྱི་དྲ་ཐོག་གི་བྱེད་སྒོ་ཁག་ལ་སོ་ལྟ་དང་སྟངས་འཛིན་བྱེད་ཐུབ་ལ། རིན་ཐང་བྲལ་བའི་སྒེར་གྱི་གསང་བའི་གནས་ཚུལ་མང་པོའང་རྐུ་འཁྱེར་བྱེད་ཐུབ།</p>

<p><img src="/assets/img/wifi-v/public-space-free-wifi.jpg" alt="/assets/img/wifi-v/public-space-free-wifi.jpg" />
སྤྱི་སྤྱོད་སྐུད་མེད་དྲ་བ་ཁག་བདེ་འཇགས་མིན། སྐུད་མེད་དྲ་བ་ཁ་ཤས་ཀྱིས་གསང་ཚིག་བརྒྱུད་དེ་ཁྱེད་རང་དྲ་བར་མཐུད་དུ་འཇུག་གི་ཡོད་རུང་། སྐུད་མེད་དྲ་བའི་ཞབས་ཞུ་མཁོ་སྤྲོད་མཁན་གྱིས་ཁྱེད་རང་གི་དྲ་ཐོག་གི་བྱེད་སྒོ་ཁག་ལ་སྟངས་འཛིན་དང་སོ་ལྟ་བྱེད་ཐུབ། སྐུད་མེད་དྲ་བའི་ཞབས་ཞུ་མཁོ་སྤྲོད་མཁན་ཁ་ཤས་ཀྱིས་སྐུད་ཡོད་འདྲ་མཉམ་གསང་རྒྱ་ཟེར་བའི་གསང་སྡོམ་གྱི་ཐོན་རྙིང་པ་དེ་བཀོལ་སྤྱོད་བྱེད་ཀྱི་ཡོད། སྐུད་ཡོད་འདྲ་མཉམ་གསང་རྒྱ་ནི་སྐུད་མེད་དྲ་བའི་གསང་རྒྱའི་གྲོས་མཐུན་ཐོན་རིམ་དང་པོ་དེ་ཡིན་ལ། དེས་བདེ་འཇགས་ཀྱི་ཚད་གཞི་ཆེས་དམའ་ཤོས་དེ་མ་གཏོགས་མཁོ་སྤྲོད་བྱེད་ཀྱི་མེད། གང་ཡིན་ཞེ་ན། གྲོས་མཐུན་དེའི་ཁྲོད་དུ་ག་དུས་ཡིན་ཡང་གསང་སྡོམ་གྱི་ལྡེ་མིག་གཅིག་པ་བཀོལ་གྱི་ཡོད། དེ་བས། ལྐོག་ཉན་བྱེད་མཁན་གྱི་དྲ་ཇག་ཅིག་གིས་གཞི་གྲངས་དབྱེ་ཞིབ་གང་མཚམས་ཞིག་བྱས་ན། གསང་སྡོམ་གྱི་ལྡེ་མིག་དེ་རང་འགུལ་མཉེན་ཆས་ཤིག་གིས་སྐར་མ་ཁ་ཤས་ཀྱི་ནང་དུ་གཏོར་ཐུབ་ཀྱི་ཡོད།</p>

<p>སྤྱི་སྤྱོད་སྐུད་མེད་དྲ་བ་དེ་གསང་སྡོམ་གྱི་གྲོས་མཐུན་ཐོན་གསར་ཤོས་ཀྱིས་སྲུང་སྐྱོབ་བྱས་ཡོད་རུང་། དེའི་ཁོངས་སུ་སྐྱོན་ཆ་ཡོད་པས། དྲ་ཇག་ཁ་ཤས་ཀྱིས་ཉེ་འགྲམ་གྱི་ས་གནས་ཤིག་ཏུ་སྐུད་མེད་དྲ་བའི་མཐུད་སྣེ་རྫུན་མ་ཞིག་བསྐྲུན་ཏེ། ཁྱེད་རང་དེའི་ནང་དུ་འཛུལ་ཐབས་སུ་གཡོ་ཇུས་བཤམས་ཏེ། འབྲེལ་མཐུད་བར་གྱི་མི་གཞན་པའི་འཇབ་རྒོལ་ཟེར་བ་དེ་རྩོམ་གྱི་ཡོད། དྲ་བའི་བཞུར་རྒྱུན་ལ་བར་གཅོད་བྱེད་མཁན་གྱི་མི་དེས་ཁྱེད་རང་གི་ཡོ་ཆས་ནས་དྲ་བའི་ཞབས་ཞུ་ཆས་ཀྱི་ནང་དུ་བརྒྱུད་ཀྱི་ཡོད་པའི་ཡིག་ཆ་ཡོངས་རྫོགས་མཐོང་ཐུབ་ཀྱི་ཡོད་པས། གསང་བའི་གནད་དོན་གལ་ཆེན་གྱི་སྒང་ལ་ཡིག་ཆ་བརྒྱུད་གཏོང་བྱེད་ཀྱི་ཡོད་ཚེ། ཧ་ཅང་ཉེན་ཁ་ཆེན་པོ་ཆགས་ཀྱི་ཡོད།</p>

<p>སྤྱི་སྤྱོད་སྐུད་མེད་དྲ་བར་སྤྱོད་སྒོ་ཆེན་པོ་ཡོད་ངེས་རུང་། དྲ་ཐོག་གི་འཇབ་རྒོལ་པས་ཡོ་བྱད་ཁ་ཤས་བཀོལ་ཏེ་ཁྱེད་རང་གི་དྲ་མྱུལ་གྱི་ལོ་རྒྱུས་ལ་ལྐོག་ལྟ་བྱེད་ཐུབ། “HTTP”’ ཡི་གསང་སྡོམ་མེད་པའི་དྲ་ཚིགས་རིགས་བཀོལ་སྤྱོད་བྱས་ན། ཁྱེད་རང་སྒེར་གྱི་གནས་ཚུལ་དང་དངུལ་ཁང་གི་གསང་བ་སོགས་གཞན་གྱིས་ལས་སླ་པོའི་ཐོག་ནས་རྐུ་འཁྱེར་བྱེད་ཐུབ།</p>

<audio controls="" src="/assets/audio/wifi-v/wifi-reader-2.mp3" type="audio/mpeg"></audio>

<h2 id="སྤྱིསྤྱོདསྐུདམེདདྲབའིསྟེངདུརངཉིདཇིལྟརསྲུངསྐྱོབབྱེདདགོས-">སྤྱི་སྤྱོད་སྐུད་མེད་དྲ་བའི་སྟེང་དུ་རང་ཉིད་ཇི་ལྟར་སྲུང་སྐྱོབ་བྱེད་དགོས།-:</h2>
<p><strong>༡)་སྤྱི་སྤྱོད་སྐུད་མེད་དྲ་བ་བཀོལ་སྤྱོད་བྱེད་པའི་སྐབས་སུ་རྟོག་བཟོས་མི་སྒེར་དྲ་བ་བཀོལ་སྤྱོད་བྱོས།</strong>
སྤྱི་སྤྱོད་སྐུད་མེད་དྲ་བ་བཀོལ་སྤྱོད་བྱས་ན་ཉེན་ཁ་ཡོད་པར་དགོངས་ཚེ། སའེ་ཧྥོན་དང་། ལྒང་བཞུ། ཕུག་ལམ་གྱི་དོམ་སོགས་རྟོག་བཟོས་མི་སྒེར་བཀོལ་སྤྱོད་བྱེད་པའི་བསམ་བློའི་གྲ་སྒྲིག་བྱོས། མཉེན་ཆས་འདི་དག་གིས་སྒེར་གྱི་དྲ་བ་ཞིག་བསྐྲུན་གྱི་ཡོད་སྟབས། ཁྱེད་རང་གི་གཞི་གྲངས་ཁག་གསང་སྡོམ་བྱས་ཏེ། དེ་དག་དྲ་བའི་ནང་དུ་ཡོད་སྲིད་པའི་འཇབ་རྒོལ་པ་དང་སྐུད་མེད་དྲ་བ་མཁོ་སྤྲོད་བྱེད་མཁན་ལ་མཐོང་དུ་མི་འཇུག</p>

<p><strong>༢)་ཁྱེད་རང་གི་སྐུད་མེད་དྲ་བའི་སྒྲིག་འགོད་ལ་དོ་དམ།</strong>
ཁྱེད་རང་གི་ཡོ་ཆས་དེ་རང་འགུལ་གྱི་ཐོག་ནས་ཉེ་འགྲམ་གྱི་སྐུད་མེད་དྲ་བ་ཁག་ལ་མ་མཐུད་པའི་ཆེད་དུ། ཡོ་ཆས་ནང་གི་སྐུད་མེད་དྲ་བའི་སྒྲིག་འགོད་ལ་དོ་དམ་བྱེད་དགོས། དེ་ལྟར་བྱས་ན། རང་གིས་ཧ་མ་གོ་བའི་ཐོག་ནས་སོ་སོའི་ཁ་པར་ཉེ་འགྲམ་གྱི་སྐུད་མེད་དྲ་བ་ཡོད་ཚད་མཐུད་འགྲོ་བའི་ཉེན་ཁ་དེ་མེད་པར་བཟོ་ཐུབ།</p>

<p>ཁྱེད་རང་གི་ཡོ་ཆས་ནང་གི་རང་འགུལ་གྱི་འབྲེལ་མཐུད་ཟེར་བའི་གདམ་ག་དེ་སྒོ་བརྒྱབ་ན། ཁྱེད་ཀྱི་ཡོ་ཆས་དེ་སྐུད་མེད་དྲ་བ་ཡོད་ཚད་ལ་རང་འགུལ་གྱི་ཐོག་ནས་མཐུད་མི་ཐུབ།</p>

<p>ལག་ལེན་འདིའི་ཁྲོད་དུ། ཁྱེད་རང་གི་རྩིས་འཕྲུལ་དང་ཡོ་ཆས་ཁག་འཇབ་རྒོལ་གྱི་ཉེན་ཁ་ལས་སྐྱོབ་ཐུབ། དཔེར་ན། ཁྱེད་ཀྱིས་སོ་སོའི་ཡོ་ཆས་དེ་“free WiFi”ཟེར་བའི་རིན་མེད་ཀྱི་སྤྱི་སྤྱོད་སྐུད་མེད་དྲ་བ་ཞིག་ལ་མཐུད་མྱོང་ཡོད་པ་དང་། དྲ་ཐོག་གི་འཇབ་རྒོལ་པ་ཞིག་གིས་“free WiFi”ཟེར་བའི་སྐུད་མེད་དྲ་བ་རྫུན་མ་ཞིག་བསྐྲུན་པའི་དབང་དུ་བཏང་བ་ཡིན་ན། ཁྱེད་ཀྱིས་སོ་སོའི་ཡོ་ཆས་ཀྱི་སྐུད་མེད་དྲ་བ་དེ་རང་འགུལ་གྱི་ཐོག་ནས་མཐུད་འགྲོ་བའི་གདམ་ག་དེ་སྒོ་བརྒྱབ་མེད་ཚེ། ཁྱེད་ཀྱི་ཡོ་ཆས་དེ་རང་འགུལ་གྱི་ཐོག་ནས་“free WiFi”ཟེར་བའི་སྐུད་མེད་དྲ་རྫུན་མ་དེར་མཐུད་འགྲོ་ཡི་ཡོད་སྟབས། ཁྱེད་རང་གི་ཡོ་ཆས་བརྒྱུད་ནས་བཏང་བའི་གཞི་གྲངས་ཁག་ལ་ཉེན་ཁ་འབྱུང་གི་ཡོད།</p>

<p><strong>༣)དྲ་ཚིགས་ཁག་ལ་HTTPS ཡོད་མེད་གཟིགས།</strong>
ཁྱེད་ཀྱིས་དྲ་ཚིགས་ཤིག་སྟེ། དཔེར་ན། www.baidu.com ལྟ་བུ་ཁ་འབྱེད་པའི་སྐབས་སུ། དྲ་ཚིགས་གང་དེའི་མདུན་དུ་སྒོ་ལྕགས་སམ་ཟྭའི་རྟགས་ཤིག་ཡོད་མེད་ཞིབ་ལྟ་བྱས་ཏེ། དྲ་ཚིགས་དེ་བདེ་འཇགས་ཡིན་མིན་ཁག་ཐེག་བྱེད་དགོས། དྲ་ཚིགས་གང་དེའི་མདུན་དུ། “HTTP” གཅིག་པུ་མ་གཏོགས་མེད་ཚེ། དྲ་ཚིགས་དེའི་ནང་དུ་སྒེར་གྱི་གསང་བ་དང་འབྲེལ་བའི་གནས་ཚུལ་རིགས་རྩ་བ་ནས་ཡར་འཇུག་བྱེད་མི་རུང་། ཁྱེད་རང་གི་དྲ་རྒྱ་བཤེར་ཆས་ལ་བཙན་གྱིས་HTTPS བཀོལ་སྤྱོད་བྱེད་དུ་འཇུག་པའི་ཐབས་ལམ་ཞིག་ནི། ཁྱེད་རང་གི་དྲ་རྒྱ་བཤེར་ཆས་ཀྱི་ནང་དུ། HTTPS Everywhere ཁ་སྣོན་ཡོ་ཆས་དེ་ཁ་སྣོན་བྱེད་རྒྱུ་དེ་རེད། ཁ་སྣོན་ཡོ་ཆས་དེ་ཁི་རོམ (Chrome) དང་ཧྥ་ཡར་ཧྥོག་སི་( Firefox)། ཨོ་ཕི་ར(Opera) ཨན་ཌོ་ཡོ་ཆས་ཀྱི་ཧྥ་ཡར་ཧྥོག་སི་( Firefox)་བཤེར་ཆས་བཅས ་ཀྱི་ནང་དུ་ཁ་སྣོན་བྱེད་ཆོག</p>

<p>ཧ་གོ་དགོས་པ་ཞིག་ལ། ངྲ་ཚིགས་གང་རུང་གི་ཆ་ཤས་ཚང་མར་གསང་སྡོམ་ནུས་ཡོད་བཟོས་པ་ཡིན་ན། ད་གཟོད་HTTPS Everywhere ཟེར་བའི་ཁ་སྣོན་ཡོ་ཆས་དེས་ལས་ཀ་བྱེད་ཀྱི་ཡོད།</p>

<p><strong>༤)་ཆོག་མཆན་མེད་པའི་ལྐོག་འཛུལ་ལ་འགོག་སྲུང་བྱོས།</strong>
<img src="/assets/img/wifi-v/2-step.jpg" alt="/assets/img/wifi-v/༢ྀསཏེཔས.jpg" />
ཁྱེད་ཀྱིས་སྤྱོ་སྤྱོད་སྐུད་མེད་དྲ་བ་བཀོལ་སྤྱོད་བྱེད་པའི་སྐབས་སུ། དྲ་ཇག་ཚོས་ཁྱེད་རང་གི་གསང་ཚིག་རྐུ་ཐུབ་སྲིད། ཁྱེད་རང་གི་སྲུང་སྐྱོབ་ཀྱི་ཚད་གཞི་གོང་མཐོང་གཏོང་བའི་ཐབས་ལམ་ཞིག་ནི། ཆ་རྐྱེན་གཉིས་ཀྱི་ར་སྤྲོད་ཀྱི་གདམ་ག་དེ་ནུས་ཡོད་བཟོ་རྒྱུ་དེ་རེད། ཞུབས་ཞུ་དེ་ནུས་ཡོད་བཟོས་པ་ཡིན་ན། དེས་བདེ་འཇགས་ཀྱི་རིམ་པ་འཕར་མ་ཞིག་ཁ་སྣོན་བྱས་ཏེ། ཁྱེད་ཀྱིས་སྤྱི་སྤྱོད་སྐུད་མེད་དྲ་བ་བཀོལ་སྤྱོད་བྱེད་པའི་སྐབས་སུ། མི་ཞིག་གིས་ཁྱེད་ཀྱི་གསང་ཚིག་བརྐུས་ཡོད་རུང་། ཁྱེད་ཀྱི་ཁ་པར་ནང་གི་ཡིག་ཟམ་ལ་སོགས་པའི་ནང་དུ་འཛུལ་མ་ཐུབ་པ་བཟོ་ཡི་ཡོད། ནམ་རྒྱུན་ཁྱེད་རང་ཡིག་ཟམ་སོགས་ཀྱི་ནང་དུ་འཛུལ་བའི་རིམ་པ་འཕར་མ་ཞིག་ཁ་པར་དང་འཕྲིན་ཐུང་གི་ལམ་ནས་འབྱོར་གྱི་ཡོད། ཁྱེད་ཀྱིས་གོ་རིམ་དེ་བརྒྱུད་ནས་རང་རང་གི་དྲ་ཐོག་གི་ཁ་བྱང་ཁག་གི་ནང་དུ་འཛུལ་དགོས་ཀྱི་ཡོད།</p>

<p><strong>༥) མ་ལག་དང་བཀོལ་ཆས་ཁག་གསར་སྣོན་བྱོས།</strong>
མ་ལག་ཁོངས་ཀྱི་བདེ་འཇགས་ཀྱི་སྐྱོན་ཆ་ཁག་ལེགས་བཅོས་བྱས་ཚར་བའི་མ་ལག་ཐོན་གསར་པ་སླེབས་མ་ཐག་ཏུ། སོ་སོའི་མཉེན་ཆས་ཁག་གསར་སྣོན་བྱེད་དགོས། མཉེན་ཆས་ཁོངས་ཀྱི་སྐྱོན་ཆ་དག་སེལ་བྱས་པ་དེ་དུས་ཐོག་ཏུ་གསར་སྣོན་བྱེད་མ་ཐུབ་ན། བདེ་འཇགས་ཀྱི་དཀའ་ངལ་རྒྱུན་དུ་འབྱུང་ངེས་པ་མ་ཟད། ཁྱེད་རང་གི་ཡོ་ཆས་ལ་སྲུང་སྐྱོབ་ཀྱི་ཁྱད་ཆོས་གསར་པ་ཁག་ཁ་སྣོན་བྱེད་མི་ཐུབ་པས་ཉེན་ཁ་ཆེ།</p>

<h2 id="འཁྱེརབདེདྲབ">འཁྱེར་བདེ་དྲ་བ།</h2>
<p>སྐུད་མེད་དྲ་བའི་ལམ་སྟོན་ཆས་ཙམ་མ་ཟད། ང་ཚོས་ཁ་པར་བརྒྱུད་དེ་དྲ་རྒྱར་མཐུད་ཐུབ་ཀྱི་ཡོད།  སོ་སྔོན་དང་། སྒེར་གྱི་ཚ་གནད་སོགས་ནི་ཁ་པར་ནང་གི་ཁྱད་ཆོས་ཁག་ཅིག་ཡིན་ལ། ཁྱད་ཆོས་དེ་དག་གིས་འཛད་སྤྱོད་པར་རང་རང་གི་ཁ་པར་ནས་མི་གཞན་གྱི་ཡོ་ཆས་ཁག་གི་ནང་དུ་དྲ་རྒྱ་མཁོ་སྤྲོད་བྱེད་དུ་འཇུག་གི་ཡོད།</p>

<p>སྒེར་གྱི་ཚ་གནད་ནི་ཅི་ཞིག་ཡིན། 
<img src="/assets/img/wifi-v/ththering-1-1024x560.jpg" alt="/assets/img/wifi-v/ththering-1-1024x560.jpg" />
སྒེར་གྱི་ཚ་གནད་ནི། USB གློག་སྐུད་དང་། སོ་སྔོན། སྐུད་མེད་དྲ་བ་བཅས་ཀྱི་ལམ་ཁ་བརྒྱུད་དེ། ཁྱེད་རང་གི་ཁ་པར་དེ་སོ་སོའི་རྩིས་འཕྲུལ་གྱི་ཆེད་དུ་སྐུད་མེད་ལམ་སྟོན་ཆས་ལྟ་བུར་བཀོལ་སྤྱོད་བྱེད་པའི་བརྒྱུད་རིམ་ལ་ཟེར།</p>

<table>
  <tbody>
    <tr>
      <td><strong>དཔེ་མཚོན།</strong> ཁྱེད་རང་གི་མཚོ་སྔོན་པོའི་རྩྭ་ཐང་དུ་འགྲུལ་བསྐྱོད་བྱེད་སྐབས་ཀྱི་ལམ་བར་དུ། ཁྱེད་རང་གི་རྩིས་འཕྲུལ་དེ་དྲ་རྒྱར་མཐུད་དགོས་བྱུང་ཡང་། ཉེ་འགྲམ་དུ་སྐུད་མེད་དྲ་བ་གང་ཡང་མ་རྙེད། འོན་ཀྱང་། ཁྱེད་རང་གི་ཁ་པར་ནང་དུ་དྲ་རྒྱ་ཡོད་སྟབས། གནས་སྟངས་དེའི་ཁྲོད་དུ། ཁྱེད་ཀྱིས་སྒེར་གྱི་ཚ་གནད་ཀྱི་ཁྱད་ཆོས་དེ་བཀོལ་སྤྱོད་བྱས་ཏེ། USB གློག་སྐུད་དང་། སོ་སྔོན། སྐུད་མེད་དྲ་བ་བཅས་ཀྱི་གདམ་ག་གང་རུང་བརྒྱུད་དེ་ཁྱེད་རང་གི་ཁ་པར་དེ་རྩིས་འཕྲུལ་ལ་སྦྲེལ་ཡོད་ལ། ཁྱེད་རང་གི་རྩིས་འཕྲུལ་གྱིས་ཁ་པར་ནང་དུ་ཡོད་པའི་དྲ་རྒྱ་བཀོལ་ཏེ་དྲ་སྦྲེལ་བྱས་ཡོད།</td>
    </tr>
  </tbody>
</table>

<p>ནམ་རྒྱུན་དྲ་ཐོག་གི་འཇབ་རྒོལ་པ་ཚོ་བརྟན་པོ་མེད་པའི་སྤྱི་སྤྱོད་སྐུད་མེད་དྲ་བའི་ཁོངས་སུ་སྦས་ཏེ། སྤྱི་སྤྱོད་སྐུད་མེད་དྲ་བར་མཐུད་ཡོད་པའི་ཡོ་ཆས་ཀྱི་སྟེང་ནས་བཏང་བའི་གནས་ཚུལ་ཁག་ལ་འཇབ་རྒོལ་བྱེད་པར་སྒུག་ནས་བསྡད་ཡོད། སྒེར་གྱི་ཚ་གནད་ནི། སྤྱི་སྤྱོད་སྐུད་མེད་དྲ་བའི་ཚབ་ཏུ་བཀོལ་སྤྱོད་བྱས་ན་བཟང་བའི་དྲ་སྦྲེལ་གྱི་གདམ་ག་གཞན་ཞིག་ཡིན། སྤྱི་སྤྱོད་སྐུད་མེད་དྲ་བ་དང་བསྡུར་ན། སྒེར་གྱི་ཚ་གནད་ཀྱི་དྲ་སྦྲེལ་བརྒྱུད་ནས་གཏོང་ལེན་བྱས་པའི་གནས་ཚུལ་ཁག་བརྟན་པོ་ཡིན།</p>

<p>བདེ་འཇགས་ཡོད་པའི་ཐོག་ནས་ཁྱེད་རང་གི་ཁ་པར་ནང་གི་ཚ་གནད་ཇི་ལྟར་བཀོལ་དགོས།</p>

<p>ངེས་པར་དུ་དགོས་གལ་བྱུང་ན་མ་གཏོགས། སྒེར་གྱི་ཚ་གནད་མ་བཀོལ།</p>

<p>རང་ཉིད་ཀྱིས་ཡིད་ཆེས་བྱེད་སའི་མི་ཁོ་ནར་དྲ་རྒྱ་མཁོ་སྤྲོད་བྱོས།</p>

<p>ཚ་གནད་བརྒྱུད་དེ་དྲ་སྦྲེལ་བྱེད་ཆོག་པའི་དུས་ཡུན་ལ་ཚད་བཀག་བཟོས། དཔེར་ན། གལ་ཏེ། ཚ་གནད་ལ་སྙན་ཐོ་ཞིག་ཡར་ཞུ་བྱེད་དུ་འཇུག་དགོས་ཚེ། ཚ་གནད་ཁ་ཕྱེ། སྙན་ཐོ་ཐོངས། དེ་ནས་ཚ་གནད་སྒོ་རྒྱོབ།</p>

<p>་ཆོག་མཆན་སྤྲད་པའི་ཡོ་ཆས་ཁག་ཁོ་ནར་མ་གཏོགས་མཐུད་དུ་མི་འཇུག་ཟེར་བའི་གདམ་ག་དེ་གལ་ཏེ་ཁྱེད་རང་གི་ཁ་པར་གྱིས་རྒྱབ་སྐྱོར་བྱེད་ཀྱི་ཡོད་ཚེ། ཁྱད་ཆོས་དེ་ནུས་ལྡན་བཟོས།</p>

<p>གལ་ཏེ་ཁྱེད་ཀྱིས་སྒེར་གྱི་ཚ་གནད་བརྒྱུད་དེ་དུས་ཡུན་རིང་པོར་དྲ་རྒྱ་མཁོ་སྤྲོད་བྱས་ཚེ། མཚམས་མཚམས་ལ་ཡོ་ཆས་གང་དག་རང་ཉིད་ཀྱི་ཚ་གནད་ལ་མཐུད་ཡོད་མེད་ཞིབ་ལྟ་བྱེད་དགོས། ཁྱེད་རང་གིས་ངོ་མི་ཤེས་པའི་ཡོ་ཆས་སམ། ཡང་ན། ཡོ་ཆས་ཧ་ཅང་མང་པོ་ཞིག་ཁྱེད་རང་གི་ཚ་གནད་ལ་མཐུད་ཡོད་པ་དོ་སྣང་བྱུང་ཚེ། ལམ་སེང་ཁ་པར་གྱི་ཚ་གནད་སྒོ་རྒྱག་པའམ། ཡང་ན། དེའི་གསང་ཚིག་ངེས་པར་དུ་བརྗེ་དགོས།</p>

<p>དུས་རྒྱུན་དུ་ཁྱེད་རང་གི་ཚ་གནད་ཀྱི་གསང་ཚིག་བརྗེ་དགོས། དེ་ལྟར་བྱས་ན། དེ་སྔོན་མཐུད་མྱོང་བའི་ཡོ་ཆས་ཁག་བསྐྱར་དུ་འབྲེལ་མཐུད་བྱེད་དུ་མི་འཇུག་པས། དྲ་ཐོག་གི་ཉེན་ཁ་ཇེ་ཆུང་དུ་གཏོང་ཐུབ།</p>
<ul>
  <li>ཁྱེད་ཀྱིས་མི་གཞན་ཞིག་གི་ཁ་པར་གྱི་ཚ་གནད་བཀོལ་ཏེ། དྲ་སྦྲེལ་བྱེད་ཀྱི་ཡོད་ཚེ།  རྟོག་བཟོས་མི་སྒེར་དྲ་བ་(VPN)བཀོལ་སྤྱོད་བྱེད་པར་བསམ་ཞིབ་བྱོས། མི་གཞན་པ་གང་རུང་ཞིག་གི་དྲ་བ་བཀོལ་སྤྱོད་བྱེད་པའི་སྐབས་སུ། ཁྱེད་ཀྱིས་ངེས་པར་དུ་རྟོག་བཟོས་མི་སྒེར་དྲ་བ་བཀོལ་སྤྱོད་བྱེད་དགོས།</li>
</ul>

<h3 id="སོསྔོནནིཅིཞིགཡིན">སོ་སྔོན་ནི་ཅི་ཞིག་ཡིན།</h3>
<p>སོ་སྔོན་ནི་སྐུད་མེད་འབྲེལ་མཐུད་ཀྱི་ཆ་ཤས་གལ་ཆེན་ཞིག་ཡིན་ལ། དེས་ཁྱབ་ཚད་ཆུང་བའི་རླུང་འཕྲིན་བརྒྱུད་གཏོང་གི་ཆེད་དུ། གློག་ནུས་དང་རིན་གོང་གཉིས་ཀ་ཆུང་བའི་ཐབས་ལམ་ཞིག་མཁོ་སྤྲོད་བྱེད་ཀྱི་ཡོད། སོ་སྔོན་དང་ལྷག་པར་སོ་སྔོན་གློག་ནུས་དམའ་བོ་དེ། རིག་ནུས་སྒྲ་སྒམ་དང་། རིག་ནུས་ཆུ་ཚུད་སོགས་དྲ་རྒྱའི་ཡོ་ཆས་ཁག་འབྲེལ་མཐུད་བྱེད་སྤྱད་ཀྱི་འཕྲུལ་ཆས་ཁྱབ་ཆེ་ཤོས་དེ་ཆགས་ཡོད།</p>

<p>སོ་སྔོན་གྱི་སྤྱིར་བཏང་གི་བདེ་འཇགས་ཀྱི་དཀའ་ངལ་ཁག</p>

<p>བྷི་ལོ་བྷ་གྷིན(Bluebugging ) ནི། སོ་སྔོན་དང་འབྲེལ་བའི་སྐྱོན་ཆ་ཞིག་ཡིན་ལ། སྐྱོན་ཆ་དེ་བརྒྱུད་དེ། དྲ་ཐོག་གི་འཇབ་རྒོལ་པས་ལྟག་སྒོ་ཞིག་བསྐྲུན་གྱི་ཡོད་པ་དང་། ཁོང་ཚོས་ལྟག་སྒོ་དེ་བཀོལ་སྤྱོད་བྱས་པའི་ཐོག་ནས། འཇབ་རྒོལ་ཕོག་ཡུལ་གྱི་མི་དེའི་ཁ་པར་དང་རྩིས་འཕྲུལ་སོགས་ནས་མི་གཞན་ལ་ཁ་པར་དང་འཕྲིན་ཐུང་གཏོང་ཐུབ་ཀྱི་ཡོད། བྷི་ལོ་བྷ་གྷིན་ཟེར་བ་དེ་ཧ་ཅང་ཉེན་ཁ་ཆེན་པོ་ཡོད་པའི་རྒྱུ་མཚན་ནི། ཁ་པར་དང་རྩིས་འཕྲུལ་གྱི་བདག་པོས། སོ་སོའི་ཡོ་ཆས་ཁག་གནོད་ཚབས་ཆེ་བའི་དམིགས་ཡུལ་གང་རུང་གི་ཆེད་དུ་བཀོལ་སྤྱོད་བྱས་པ་ཧ་གོ་མི་ཐུབ།</p>

<p>བྷི་ལོ་སི་ནར་ཧྥིན(Bluesnarfing)ནི། གང་ཟག་སྒེར་གྱི་ཆོག་མཆན་མེད་པར་སོ་སྔོན་བརྒྱུད་དེ་གཞི་གྲངས་རྐུ་འཁྱེར་བྱེད་པ་ཞིག་ལ་ཟེར། དྲ་ཐོག་གི་འཇབ་རྒོལ་པ་ཚོས་ནམ་རྒྱུན་བྷི་ལོ་བྷ་གྷིན་དང་བྷི་ལོ་སི་ནར་ཧྥིན་གཉིས་ཀྱི་ཐབས་ལམ་མཉམ་དུ་སྦྲེལ་ཏེ། མི་སྒེར་གྱི་ཡོ་ཆས་ཁོངས་ཀྱི་འཛུལ་ཏེ། དེའི་ནང་གི་འཕྲིན་ཐུང་དང་། འབྲེལ་མི། གསང་གྲངས། ཁ་པར་གྱི་གནས་ཚུལ་སོགས་རྐུ་འཁྱེར་བྱེད་ཀྱི་ཡོད།</p>

<p>སོ་སྔོན་དང་འབྲེལ་བའི་བདེ་འཇགས་ཀྱི་ཉེན་ཁ་ཇི་ལྟར་ཆུང་དུ་གཏོང་དགོས།</p>

<h3 id="བཀོལསྤྱོདབྱེདཀྱིམེདཔའིསྐབསསུསྒོརྒྱགདགོས">བཀོལ་སྤྱོད་བྱེད་ཀྱི་མེད་པའི་སྐབས་སུ་སྒོ་རྒྱག་དགོས།</h3>
<p>འཇབ་རྒོལ་པས་སོ་སྔོན་དུས་ཡུན་རིང་པོར་ཁ་ཕྱེ་ནས་བཞག་ཡོད་པའི་མི་ཚོའི་ཡོ་ཆས་ལ་འཇབ་རྒོལ་བྱེད་ངེས། དེ་བས། སོ་སྔོན་བཀོལ་གྱི་མེད་པའི་སྐབས་སུ་སྒོ་རྒྱོབ། འདིས་འཇབ་རྒོལ་གྱི་ཉེན་ཁ་ཆུང་དུ་གཏོང་ཐུབ།</p>

<p>ཡོ་ཆས་གསར་སྣོན་བྱེད་དགོས།</p>

<p>ཁྱེད་རང་གི་ཁ་པར་གྱི་ཉེར་སྤྱོད་མ་ལག་དང་དེའི་ཁོངས་ཀྱི་སོ་སྔོན་སོགས་ཀྱི་མཉེན་ཆས་ཐོན་རིམ་གསར་པ་སླེབས་པའི་སྐབས་སུ་ངེས་པར་དུ་གསར་སྣོན་བྱེད་དགོས། ཐོན་རིམ་གསར་པས་མ་ལག་དང་མཉེན་ཆས་ཁོངས་ཀྱི་སྐྱོན་ཁ་ཁག་དག་སེལ་བྱེད་ཀྱི་ཡོད་པས། བདེ་འཇགས་ཀྱི་ཉེན་ཁ་འགོག་སྲུང་བྱེད་ཐུབ། མཉེན་ཆས་གསར་སྣོན་མ་བྱས་ཚེ། ཁྱེད་རང་དྲ་ཇག་ཚོའི་འཇབ་རྒོལ་གྱི་དམིགས་འབེན་དུ་འགྱུར་ཉེན་ཆེ།</p>

<p>ཡིད་ཆེས་ཡོད་སའི་ཡོ་ཆས་ཁོ་ནར་མཐུད།</p>

<p>སོ་སྔོན་བཀོལ་སྤྱོད་བྱེད་པའི་སྐབས་སུ། རང་ཉིད་ཀྱི་ཁ་པར་དེ་སོ་སོས་ངོ་ཤེས་པའི་ཡོ་ཆས་ཁོ་ནར་མ་གཏོགས་མ་མཐུད། དེ་མ་ཟད།གཞི་གྲངས་རྐུ་འཁྱེར་གྱི་ཉེན་ཁ་ཆུང་དུ་གཏོང་བའི་ཆེད་དུ། ཡོ་ཆས་གཞན་པ་དེས་ཀྱང་སོ་སྔོན་གྱི་མཉེན་ཆས་ཐོན་གསར་ཤོས་དེ་བཀོལ་སྤྱོད་བྱེད་ཀྱི་ཡོད་པའི་ཁག་ཐེག་བྱོས།</p>

<p>མ་ལག་གསར་གཏོད་བྱེད་མཁན་དང་ཐོན་རྫས་གསར་སྐྲུན་བྱེད་མཁན་ཚོས། ཡོ་ཆས་སྤྱི་དང་། ནང་སྒོས་སུ་སོ་སྔོན་གྱི་འབྲེལ་མཐུད་ཡར་རྒྱས་གཏོང་ཐབས་སུ་འབད་བརྩོན་བྱེད་ཀྱི་ཡོད། འོན་ཀྱང་། དྲ་ཐོག་གི་འཇབ་རྒོལ་པ་ཚོས་གཞི་གྲངས་ཀྱི་འཕྲུལ་ཆས་དང་ལག་རྩལ་གསར་པ་ཁག་བརྒྱུད་དེ་ཁྱེད་རང་གི་ཡོ་ཆས་ལ་འཇབ་རྒོལ་བྱེད་སྲིད།</p>

<p>མི་མང་པོ་ཞིག་གིས་རང་ཉིད་ཀྱི་ཁ་པར་ནང་གི་སོ་སྔོན་སྒོ་རྒྱག་རྒྱུ་དྲན་པ་བརྗེད་པའམ། ཡང་ན། དེའི་སྐོར་གྱི་ཉེན་ཁ་ཧ་མ་གོ་བའི་དབང་གིས། དྲ་ཇག་ཚོས་སོ་སྔོན་གྱི་འཇབ་རྒོལ་ཁག་ལས་སླ་པོའི་ཐོག་ནས་རྩོམ་ཐུབ་ཀྱི་ཡོད། གང་ལྟར། གོང་དུ་བརྗོད་ཟིན་པ་བཞིན། བདེ་འཇགས་དང་འབྲེལ་བའི་གསར་བྱུང་གི་ཉེན་ཁའི་སྐོར་ལ་ཧ་གོ་བ་བྱེད་རྒྱུ་དེ་གལ་ཆེ། གལ་ཏེ། ཁྱེད་ཀྱིས་བདེ་འཇགས་ཀྱི་ལམ་སྟོན་ཁག་ལ་ཉན་འཇོག་བྱས་ཚེ། ཁྱེད་ཀྱི་ཡོ་ཆས་ཁག་ལ་གཞན་གྱིས་འཇབ་རྒོལ་ཐེབས་སྲིད་པའི་གོ་སྐབས་ཉུང་དུ་གཏོང་ཐུབ།</p>

<table>
  <tbody>
    <tr>
      <td><strong>གསལ་བཤད་།</strong></td>
    </tr>
    <tr>
      <td>སོ་སོའི་གསང་རྒྱའི་ཆེད་དུ། རྟོག་བཟོས་མི་སྒེར་དྲ་བའི་ལམ་ཁ་གཅིག་པུར་གཞི་བཅོལ་མི་རུང་། རྟོག་བཟོས་མི་སྒེར་དྲ་བ་གཅིག་པུས་ཁྱེད་ལ་གསང་རྒྱ་ཆ་ཚང་ཞིག་མཁོ་སྤྲོད་བྱེད་མི་ནུས། ཁྱེད་རང་གི་ཡོ་ཆས་སྔ་ས་ནས་གཞན་གྱི་སྟངས་འཛིན་འོག་ཤོར་ཚར་ཡོད་ཚེ། ཉེན་ཁའི་རིགས་ཞི་འཇམ་དུ་གཏོང་ཐབས་ཀྱི་ལམ་སྟོན་ཁག་བརྩི་འཇོག་བྱས་རུང་མུ་མཐུད་ནས་ཉེན་ཁར་འཕྲད་ངེས།</td>
    </tr>
  </tbody>
</table>

</article>
<!--

<aside class="related">
  <h3>Related posts</h3>
  <ul class="related-posts">
    
      <li>
        <a href="/2022/12/13/personal-com-pro_p16/">
          མི་སྒེར་གྱི་འབྲེལ་མཐུད་ཀྱི་གྲོས་མཐུན།
          <small><time datetime="2022-12-13T00:00:00+05:30">13 Dec 2022</time></small>
        </a>
      </li>
    
      <li>
        <a href="/2022/11/15/privacy-in-mobile-app_p30/">
          ཁ་པར་ནང་གི་བཀོལ་ཆས་ཀྱི་གསང་རྒྱ།
          <small><time datetime="2022-11-15T00:00:00+05:30">15 Nov 2022</time></small>
        </a>
      </li>
    
      <li>
        <a href="/2022/11/15/privacy-in-mobile-app_p29/">
          ཁ་པར་ནང་གི་བཀོལ་ཆས་ཀྱི་གསང་རྒྱ།
          <small><time datetime="2022-11-15T00:00:00+05:30">15 Nov 2022</time></small>
        </a>
      </li>
    
  </ul>
</aside>

-->
      </main>

      <footer class="footer">
        <small>
          &copy;
          <time datetime="2022-12-13T10:45:53+05:30"
            >2022</time
          >. All rights reserved.
        </small>
      </footer>
    </div>

    
  </body>
</html>
