<!DOCTYPE html>
<html lang="en" data-theme="dark-poole">
  <head>
  <meta charset="UTF-8">
  <meta name="viewport" content="width=device-width, initial-scale=1.0">

  <title>
    
      དྲ་རྒྱའི་བྱེད་ལས་ཇི་ལྟར་རྩོམ་གྱི་ཡོད་དམ། &middot; lamyig
    
  </title>

  <link rel="stylesheet" href="/styles.css">
  <link rel="apple-touch-icon-precomposed" sizes="144x144" href="assets/apple-touch-icon-precomposed.png">
  <link rel="shortcut icon" href="/assets/favicon.ico">
  <link rel="alternate" type="application/atom+xml" title="lamyig" href="atom.xml">

  <!-- Begin Jekyll SEO tag v2.8.0 -->
<meta name="generator" content="Jekyll v4.3.1" />
<meta property="og:title" content="དྲ་རྒྱའི་བྱེད་ལས་ཇི་ལྟར་རྩོམ་གྱི་ཡོད་དམ།" />
<meta name="author" content="Mark Otto" />
<meta property="og:locale" content="en_US" />
<meta name="description" content="p-19" />
<meta property="og:description" content="p-19" />
<link rel="canonical" href="http://localhost:4000/2022/10/07/how-internet-works_p19/" />
<meta property="og:url" content="http://localhost:4000/2022/10/07/how-internet-works_p19/" />
<meta property="og:site_name" content="lamyig" />
<meta property="og:type" content="article" />
<meta property="article:published_time" content="2022-10-07T00:00:00+05:30" />
<meta name="twitter:card" content="summary" />
<meta property="twitter:title" content="དྲ་རྒྱའི་བྱེད་ལས་ཇི་ལྟར་རྩོམ་གྱི་ཡོད་དམ།" />
<script type="application/ld+json">
{"@context":"https://schema.org","@type":"BlogPosting","author":{"@type":"Person","name":"Mark Otto","url":"https://twitter.com/mdo"},"dateModified":"2022-10-07T00:00:00+05:30","datePublished":"2022-10-07T00:00:00+05:30","description":"p-19","headline":"དྲ་རྒྱའི་བྱེད་ལས་ཇི་ལྟར་རྩོམ་གྱི་ཡོད་དམ།","mainEntityOfPage":{"@type":"WebPage","@id":"http://localhost:4000/2022/10/07/how-internet-works_p19/"},"url":"http://localhost:4000/2022/10/07/how-internet-works_p19/"}</script>
<!-- End Jekyll SEO tag -->

  
  <!-- Google tag (gtag.js) -->
<script async src="https://www.googletagmanager.com/gtag/js?id=G-MQYZXLQ7S1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-MQYZXLQ7S1');
</script>
</head>


  <body>
    <div class="container content">
      <header class="masthead">
        <h3 class="masthead-title">
          <a href="/" title="མདུན་ངོས།"> མདུན་ངོས།</a>

          <nav class="nav">
            
          </nav>
        </h3>
     
      </header>

      <main>
        <article class="post">
  <h1 class="post-title">དྲ་རྒྱའི་བྱེད་ལས་ཇི་ལྟར་རྩོམ་གྱི་ཡོད་དམ།</h1>
  <time datetime="2022-10-07T00:00:00+05:30" class="post-date">07 Oct 2022</time>
  <h3 id="དམིགསཡུལ">དམིགས་ཡུལ།</h3>

<h3 id="ཟབསྦྱོངགིདུསཡུན">ཟབ་སྦྱོང་གི་དུས་ཡུན།</h3>

<p><strong>ཅིའི་ཕྱིར་དྲ་རྒྱའི་བྱེད་ལས་ཇི་ལྟར་རྩོམ་གྱི་ཡོད་མེད་སྐོར་ཧ་གོ་བར་བྱེད་རྒྱུ་དེ་གལ་ཆེན་པོ་ཆགས་ཀྱི་ཡོད།</strong>
ང་ཚོའི་བར་གྱི་གནས་སྟངས་ལ་ཧེ་བག་ཡོད་ངེས་ཀྱང་། སྤྱི་ཡོངས་ཀྱི་ཐོག་ནས་ཚང་མ་དྲ་རྒྱ་བརྒྱུད་དེ་ཕན་ཚུན་ལ་སྦྲེལ་བའི་དུས་རབས་ཤིག་གི་ཁྲོད་དུ་འཚོ་སྡོད་བྱེད་ཀྱི་ཡོད། དྲ་རྒྱ་ལ་བརྟེན་ཚད་ཤུགས་ཆེ་རུ་ཕྱིན་པ་དེས་ང་ཚོའི་མི་སྐྱེལ་སྟངས་ལ་གནམ་ས་བླ་འོག་བརྗེ་བ་ལྟ་བུའི་འགྱུར་བ་ཆེན་པོ་བསྐྲུན་ཡོད། ང་ཚོའི་ཁྲོད་ཀྱི་མི་མང་པོ་ཞིག་དངོས་སུ་ཁྲོམ་རར་བསྐྱོད་དེ་ཅ་ལག་ཉོ་བ་ལས། དྲ་ཐོག་གི་ཉོ་ཚོང་ལ་དགའ་མོས་མང་བ་བྱེད་ཀྱི་ཡོད། ང་ཚོའི་ལག་མགོར་བཏགས་ཡོད་པའི་ཆུ་ཚོད་དང་། ང་ཚོའི་ཁྱིམ་དུ་ཡོད་པའི་གཟུགས་མཐོང་བརྙན་འཕྲིན་སོགས་ཀྱི་ཁྱད་ཆོས་གསར་པ་ཁག་ལོངས་སྤྱོད་བྱེད་པར། ཡོ་ཆས་དེ་དག་དྲ་རྒྱར་མཐུད་དགོས་ཀྱི་ཡོད་ལ། ཨ་ལེ་དངུལ་གཏོང་ཞབས་ཞུ་(ཀྲི་ཧྥུ་པའོ)ལྟ་བུའི་དྲ་ཐོག་གི་དངུལ་སྤྲོད་ཀྱི་གདམ་གའི་རིགས་ཀྱིས་ཉིན་རྒྱུན་འཚོ་བའི་ཁྲོད་དུ་བཀོལ་སྤྱོད་བྱེད་ཀྱི་ཡོད་པའི་ཤོག་དངུལ་གྱི་ཚབ་བྱས་ཡོད། དེ་མ་ཟད། སྐད་འཕྲིན་བརྒྱུད་དེ་གྲོགས་པོ་དང་ནང་མི་སོགས་འབྲེལ་མཐུད་བྱེད་པ་དང་། འཁྱུག་དབྱངས་དང་། མགྱོགས་འཕྲིན་སོགས་ཀྱི་ནང་གི་སྤྲོ་སྣང་ལྡན་པའི་བརྙན་ཐུང་རིགས་ལྟ་བར། མི་སྒེར་གྱི་ཁ་པར་ནང་དུ་དྲ་རྒྱ་དགོས་ཀྱི་ཡོད་པས། མི་ཕན་ཚུན་བར་འབྲེལ་བ་བྱེད་པའི་ཆེད་དུ་བཀོལ་བཞིན་པའི་ཁ་པར་ནང་དུ་དྲ་རྒྱ་མེད་ཚེ། ཁ་པར་གཏན་ནས་མེད་པ་དང་འདྲ་བོ་ཆགས་ཀྱི་ཡོད།</p>

<p>དྲ་ཐོག་གི་བྱེད་སྒོ་འདི་དག་ཡོངས་རྫོགས་ཀྱི་ཁྲོད་དུ།  ང་ཚོས་ཕན་ཚུན་བར་འཕྲིན་ཐུང་དང་། པར་རིས། བརྙན་ཐུང་། སྒེར་གྱི་དངུལ་ཁང་གི་གནས་ཚུལ། དེ་བཞིན། རིན་ཐང་ཆེ་ཞིང་། གསང་བའི་རང་བཞིན་གྱི་ཡིག་ཆ་མང་པོ་ཞིག་ཀྱང་གཏོང་རེས་བྱས་ཏེ། ཡིག་ཆ་དེ་དག་བོར་བརླག་འགྲོ་བ་དང་། གཞན་གྱིས་རྐུ་འཁྱེར་བྱེད་པའི་ཉེན་ཁ་བསྐྲུན་གྱི་ཡོད་པ་མ་ཟད། ཐ་ན། ཡིག་ཆ་དེ་དག་བརྒྱུད་དེ། དངོས་སུ་མི་གཞན་ལ་གནོད་པའང་སྐྱེལ་གྱི་ཡོད། དེར་བརྟེན། དྲ་རྒྱས་ང་ཚོར་ཉེན་ཁའི་རིགས་གང་དག་བསྐྲུན་གྱི་ཡོད་མེད་དང་།  ཉེན་ཁ་དེ་དག་ལ་གདོང་ལེན་ཇི་ལྟར་བྱེད་དགོས་མིན་སྐོར་ངོས་འཛིན་ཐོབ་པར། དྲ་རྒྱའི་བྱེད་ལས་རྩོམ་སྟངས་ག་འདྲ་ཡིན་མིན་ཧ་གོ་བར་བྱེད་རྒྱུ་དེ་གལ་ཆེན་པོ་ཡིན།</p>

<p>དྲ་རྒྱའི་བྱེད་ལས་རྩོམ་སྟངས་སྐོར་གྱི་ཟབ་སྦྱོང་འདི་བརྒྱུད་དེ། ཁྱེད་ཀྱིས་དྲ་རྒྱ་ནི་ཅི་ཞིག་ཡིན་མིན་དང་། གསང་སྡོམ་གྱི་གོ་དོན་ག་རེ་ཡིན་མིན། དེ་བཞིན་གསང་སྡོམ་བྱས་ཡོད་པའི་གཞི་གྲངས་དང་། གསང་སྡོམ་བྱས་མེད་པའི་གཞི་གྲངས་རིགས་དྲ་རྒྱ་བརྒྱུད་དེ་ཇི་ལྟར་འགྲུལ་བཞུད་བྱེད་ཀྱི་ཡོད་མེད་སོགས་ཤེས་རྟོགས་ཡོང་ཐུབ་ལ། ང་ཚོ་ཉེན་ཁའི་གནས་སུ་སྐྱེལ་མཁན་གྱི་དྲ་བའི་ཁོངས་ཀྱི་སྐྱོན་ཆ་གང་དུ་ཡོད་མེད་ཀྱང་སློབ་སྦྱོང་བྱེད་ཐུབ། ཟབ་སྦྱོང་འདིའི་ཁྲོད་དུ་ངོ་སྤྲོད་བྱས་པའི་བརྗོད་གཞི་ཁག་གིས། དྲ་ནང་གི་ཉེན་ཁར་གཡོལ་ཐབས་དང་། སོ་སོ་རང་ཉིད་དང་རང་ཉིད་ཀྱི་གཞི་གྲངས་སྲུང་སྐྱོབ་བྱེད་ཕྱོགས་སོགས་ཐེ་བའི་འབྱུང་འགྱུར་གྱི་ཟབ་སྦྱོང་ཁག་གི་སྔོན་འགྲོའི་སྡིངས་ཆ་བསྐྲུན་གྱི་ཡོད།</p>

<h2 id="དྲབནིཅིཞིགཡིན">དྲ་བ་ནི་ཅི་ཞིག་ཡིན།</h2>
<p><code class="language-plaintext highlighter-rouge">དུས་ཡུན་སྐར་མ་༡༠།</code></p>

<p>དྲ་རྒྱ་ནི་ཅི་ཞིག་ཡིན་མིན་སྐོར་མ་བསླབ་པའི་སྔོན་དུ། ང་ཚོས་དྲ་བ་ནི་ཅི་ཞིག་ཡིན་མིན་ཧ་གོ་དགོས། འབྲེལ་མཐུད་དང་གཞི་གྲངས་བརྒྱུད་གཏོང་གི་ཆེད་དུ་ཡོ་ཆས་(ཁ་པར་དང་རྩིས་འཕྲུལ་སོགས)གཉིས་སམ། ཡང་ན། དེ་ལས་མང་བ་ཕན་ཚུན་ལ་སྦྲེལ་བའི་སྐབས་སུ་དྲ་བ་ཞིག་ཆགས་ཀྱི་ཡོད། དྲ་བ་ཞིག་གི་ནང་དུ་ཡོད་པའི་ཡོ་ཆས་དེ་དག་དར་སྐུད་དང་ཡང་སྐུད་མེད་དྲ་བ་བརྒྱུད་ནས་ཕན་ཚུན་ལ་སྦྲེལ་ཡོད་སྲིད།</p>

<p>གལ་ཏེ། ཁྱེད་ལ་འགྲེལ་བཤད་འཕར་མ་དགོས་ཚེ། དྲ་བ་ནི། གཞི་གྲངས་རིགས་བརྒྱུད་གཏོང་བྱེད་པའི་ཆེད་དུ། རྩིས་འཕྲུལ་དང་། དྲ་བའི་ཞབས་ཞུ་ཆས། དྲ་བའི་ཡོ་ཆས། དེ་བཞིན། མཐེབ་གཞོང་དང་། ཙི་ཙི། འཆར་ཆས་སོགས་མཉམ་དུ་སྦྲེལ་ཡོད་པ་ཞིག་གམ། ཡང་ན། ཕན་ཚུན་ལ་འབྲེལ་མཐུད་བྱས་ཡོད་པའི་ཡོ་ཆས་ཀྱི་ཚོགས་ལ་གོ</p>

<p>དྲ་བ་ནི། རྩིས་འཕྲུལ་གྱི་ཚོམས་ཤིག་ཡིན། ཁྱེད་ཀྱིས་སོ་སོའི་ཉེ་འགྲམ་དུ་མཐོང་བའི་དྲ་བའི་དཔེ་མཚོན་ཁ་ཤས་ནི།
སྐུད་མེད་དྲ་བ་བེད་སྤྱད་དེ། ཁ་པར་དང་རྩིས་འཕྲུལ་སྐུད་མེད་ཀྱི་དྲ་རྒྱའི་ལམ་སྟོན་ཆས་ལ་མཐུད་པ།
ལས་ཁུངས་ཀྱི་རྩིས་འཕྲུལ་གློག་སྐུད་དང་ཡང་ན། སྐུད་མེད་དྲ་བ་བརྒྱུད་དེ་པར་འདེབས་འཕྲུལ་ཆས་ལ་མཐུད་པ།
ཁྱེད་རང་གི་སྐུད་མེད་དྲ་བའི་ལམ་སྟོན་ཆས་དང་མོ་ཌེམ་གཉིས་གློག་སྐུད་བརྒྱུད་དེ་མཐུད་པ།</p>

<p><img src="/assets/img/hiw/fig1-bo-1024x498.jpg" alt="assets/img/hiw/fig1-bo-1024x498.jpg" /></p>

<h2 id="དྲརྒྱནིཅིཞིགཡིན">དྲ་རྒྱ་ནི་ཅི་ཞིག་ཡིན།</h2>
<p><code class="language-plaintext highlighter-rouge">དུས་ཡུན་སྐར་མ་༢༠།</code>
འབྲེལ་མཐུད་བྱས་པའི་ཡོ་ཆས་ཁག་ཕན་ཚུན་བར་གཞི་གྲངས་བརྒྱུད་གཏོང་གི་ཆེད་དུ་ཡོ་ཆས་(ཁ་པར་དང་རྩིས་འཕྲུལ་སོགས)གཉིས་སམ། ཡང་ན། དེ་ལས་མང་བ་ཕན་ཚུན་ལ་སྦྲེལ་བའི་སྐབས་སུ་དྲ་བ་ཞིག་ཆགས་ཀྱི་ཡོད།</p>

<p>གཞི་གྲངས་རིགས་བརྒྱུད་གཏོང་བྱེད་པའི་ཆེད་དུ། རྩིས་འཕྲུལ་དང་། དྲ་བའི་ཞབས་ཞུ་ཆས། དྲ་བའི་ཡོ་ཆས་སོགས་མཉམ་དུ་སྦྲེལ་ཡོད་པ་ཞིག་གམ། ཡང་ན། ཕན་ཚུན་ལ་འབྲེལ་མཐུད་བྱས་ཡོད་པའི་ཡོ་ཆས་ཀྱི་ཚོགས་ཤིག་ལ་དྲ་བ་ཟེར་ཞིང་། དེ་འདྲ་བའི་དྲ་བས་གྲུབ་པའི་རྒྱལ་སྤྱིའི་རང་བཞིན་གྱི་འབྲེལ་མཐུད་ཀྱི་མ་ལག་ཅིག་ལ་དྲ་རྒྱ་ཟེར། དྲ་རྒྱས་དྲ་བ་དང་ཡོ་ཆས་བར་གྱི་འབྲེལ་མཐུད་ལ་རན་པའི་དྲ་བའི་གྲོས་མཐུན་ཤིག་(TCP/IP))བཀོལ་སྤྱོད་བྱེད་ཀྱི་ཡོད།</p>

<p>བརྒྱུད་གཏོང་ཚོད་འཛིན་གྲོས་མཐུན་དང་། དྲ་བའི་གྲོས་མཐུན། (TCP/IP)</p>

<p>དེ་ཡང་མི་རྣམས་ཀྱིས་སྤྱི་ཚོགས་ཀྱི་གྲོས་མཐུན་བརྒྱུད་དེ་མི་གཞན་ལ་འབྲེལ་བ་བྱེད་པའམ། སྤྱོད་པ་ཚུལ་བཞིན་བྱེད་པ་ལྟར། རྩིས་འཕྲུལ་ཕན་ཚུན་བར་འབྲེལ་མཐུད་བྱེད་སའི་ཐུན་མོང་གི་ལམ་ཁ་ཞིག་དགོས་རྒྱུ་དེ་གལ་ཆེན་པོ་ཡིན། དེང་སང་། རྩིས་འཕྲུལ་དག་གིས། TCP/IP(བརྒྱུད་གཏོང་ཚོད་འཛིན་གྲོས་མཐུན་དང་། ཡང་ན། དྲ་བའི་གྲོས་མཐུན།)བརྒྱུད་དེ་ཕན་ཚུན་ལ་འབྲེལ་མཐུད་བྱེད་ཀྱི་ཡོད།</p>

<table>
  <tbody>
    <tr>
      <td><strong>དཔེ་མཚོན།</strong> – ཚོང་རྟགས་འདྲ་མིན་གྱི་ཡོ་ཆས་བཟོ་མཁན་ཚོས། TCP/IP(བརྒྱུད་གཏོང་ཚོད་འཛིན་གྲོས་མཐུན་དང་། ཡང་ན། དྲ་བའི་གྲོས་མཐུན།)བརྒྱུད་དེ་ཕན་ཚུན་ལ་འབྲེལ་མཐུད་དང་། གཞི་གྲངས་བརྒྱུད་གཏོང་བྱེད་ཀྱི་ཡོད། དྲ་བའི་གྲོས་མཐུན་དེ་མེད་ཚོ། ཡོ་ཆས་ཤིག་གིས་ཡོ་ཆས་གཞན་ཞིག་བརྒྱུད་ནས་བཏང་བའི་ཆ་འཕྲིན་གྱི་ནང་དོན་ཧ་གོ་མི་ཐུབ་པས། ཕན་ཚུན་ལ་འབྲེལ་མཐུད་བྱེད་མི་ནུས།</td>
    </tr>
    <tr>
      <td>– གལ་ཏེ། ཁང་པ་ཞིག་གི་ནང་དུ། ལྷ་སའི་མི་ཞིག་དང་། པེ་ཅིན་གྱི་མི་ཞིག མགོ་ལོག་གི་མི་ཞིག་བཅས་ཁྱོན་མི་གསུམ་ལྷན་དུ་འཛོམས་ཡོད་ཚེ། མི་དེ་གསུམ་ཀས་ཡུལ་སྐད་མི་འདྲ་བ་གསུམ་ཤོད་ཀྱི་ཡོད། དེར་བརྟེན། མི་དེ་གསུམ་ཀས་ཕན་ཚུན་ལ་གོ་བརྡ་སྤྲོད་པར་རྒྱའི་སྤྱི་སྐད་དེ་བཀོལ་དགོས་ཀྱི་ཡོད། དེ་ཡང་། བརྒྱུད་གཏོང་ཚོད་འཛིན་གྲོས་མཐུན་དང་། ཡང་ན། དྲ་བའི་གྲོས་མཐུན་བརྒྱུད་དེ། ཡོ་ཆས་ཕན་ཚུན་འབྲེལ་མཐུད་བྱེད་དུ་འཇུག་པའམ། གོ་བརྡ་འཕྲོད་དུ་འཇུག་པ་བཞིན། སྤྱི་སྐད་ཅིག་བཀོལ་སྤྱོད་བྱེད་པ་ནི་གྲོས་མཐུན་ཞིག་ཡིན།</td>
    </tr>
  </tbody>
</table>

<h2 id="ip-ཁབྱངནིཅིཞིགཡིན">IP ཁ་བྱང་ནི་ཅི་ཞིག་ཡིན།</h2>
<p>དྲ་བར་མཐུད་པའི་ཡོ་ཆས་ཚང་མར་ཐུན་མིན་གྱི་ངོ་རྟགས་རེ་ཡོད། འདི་དག་གི་ཁོངས་སུ། ང་ཚོས་བཀོལ་སྤྱོད་བྱེད་བཞིན་པའི་ཡོ་ཆས་ཁག་དང་། ང་ཚོས་ལྟ་ཀློག་བྱ་སའི་དྲ་ཚིགས་ཁག  ང་ཚོས་རྒྱུན་དུ་སྤྱོད་བཞིན་པའི་བཀོལ་ཆས་སོགས་འདུས་ཡོད། ང་ཚོས་འཕྲིན་ཡིག་ཅིག་སྦྲག་ཁང་བརྒྱུད་ནས་གཏོང་བའི་སྐབས་སུ། གཏང་ཡུལ་གྱི་མི་དེའི་ཁ་བྱང་འབྲི་དགོས་པ་བཞིན།  རྩིས་འཕྲུལ་ཁག་གིས་ཡོ་ཆས་ཚང་མར་ཡོད་པའི་ཐུན་མིན་གྱི་ངོ་རྟགས་དེ་བེད་སྤྱད་དེ། དྲ་བ་ཞིག་གི་སྟེང་དུ་ཡོད་པའི་དམིགས་བཀར་གྱི་རྩིས་འཕྲུལ་དང་་ཡོ་ཆས་ཁག་ལ་གཞི་གྲངས་གཏོང་གི་ཡོད། རྩིས་འཕྲུལ་དང་་ཡོ་ཆས་ཁག་ལ་ཡོད་པའི་ཐུན་མིན་གྱི་ངོ་རྟགས་དེར་IP ཁ་བྱང་ཞེས་འབོད་ཀྱི་ཡོད། IP ཁ་བྱང་ལ་པར་གཞི་མ་འདྲ་བ་གཉིས་ཡོད་དེ། དེ་དག་ནི། IP Version 4 (IPv4) དང་།  IP Version 6 (IPv6) གཉིས་ཡིན་ནོ།།</p>

<p>ཁྱེད་རང་གི་ཡོ་ཆས་ཀྱི་IPཁ་བྱང་ག་རེ་ཡིན་མིན་དྲ་ཚིགས་འདི་བརྒྱུད་ནས་ལྟ་ཆོག <a href="https://www.whatismyip.com/">https://www.whatismyip.com/</a>.</p>

<p><img src="/assets/img/hiw/ip.png" alt="assets/img/hiw/ip.png" /></p>

<p>འཛད་སྤྱོད་པ་དང་། དེ་བཞིན། IP ཁ་བྱང་མི་འདྲ་བ་གཉིས་ཡོད་པའི་རྩིས་འཕྲུལ་ཁག་ཕན་ཚུན་མགོ་ཉོག་མ་ཡོང་བའི་ཆེད་དུ། ཁོངས་མིང་མ་ལག་(DNS)གིས་ཁ་པར་ཨང་གྲངས་ཀྱི་ཐོ་གཞུང་གི་དེབ་ཆུང་ལྟ་བུའི་དགོས་དམིགས་འགྲུབ་ཀྱི་ཡོད། དྲ་བའི་འཛད་སྤྱོད་པ་ཞིག་གིས། དྲ་ཚིགས་ཤིག་གི་ཁོངས་མིང་ཤག་གནས་(ཁ་བྱང་)གཏགས་པའི་སྐབས་སུ། ཁ་པར་ཨང་གྲངས་ཀྱི་ཐོ་གཞུང་གི་དེབ་ཆུང་དེས་ཁྱེད་རང་གི་འབྲེལ་གཏུག་བྱ་ཡུལ་གྱི་གྲོགས་པོ་ཚོའི་ཁ་པར་ཨང་གྲངས་སྟོན་གྱི་ཡོད་པ་ལྟར། ཁོངས་མིང་མ་ལག་(DNS)གིས། ཁོངས་མིང་དང་སྦྲེལ་ཡོད་པའི་IP ཁ་བྱང་མཁོ་འདོན་བྱེད་ཀྱི་ཡོད།</p>

<table>
  <tbody>
    <tr>
      <td><strong>དཔེ་མཚོན།</strong> གལ་ཏེ་ཁྱེད་རང་གིས་པའེ་ཏུའུ་དྲ་ཚིགས་ལྟ་ཀློག་བྱེད་དགོས་པའི་དབང་དུ་བཏང་ཚེ། ཁ་པར་གྱི་དྲ་རྒྱ་བཤེར་ཆས་ཀྱི་ནང་དུ། པའེ་ཏུའུ་དྲ་ཚིགས་ཀྱི་ཁོངས་མིང་ཤག་གནས་(ཁ་བྱང་) www.baidu.comའདི་གཏགས་དགོས་ཀྱི་ཡོད། དེང་སང་། འཛད་སྤྱོད་པས་ལས་སླ་པོའི་སྒོ་ནས་དྲན་ཐུབ་པའི་ཆེད་དུ་ཁོངས་མིང་ཤག་གནས་(ཁ་བྱང་)་འདི་བཟོས་པ་རེད། འོན་ཀྱང་། རྩིས་འཕྲུལ་ཁག་གིས་IP ཁ་བྱང་(གྲངས་ཀ)ཁོ་ན་མ་གཏོགས་ངོས་འཛིན་བྱེད་མི་ཐུབ་ལ། དེས་རྩིས་འཕྲུལ་ཁག་ལ་དྲ་ཚིགས་ལྟ་ཀློག་གི་རེ་སྐུལ་གྱི་ཁུངས་དང་དེའི་འགྲོ་ཡུལ་གྱི་གནས་སོགས་གང་ཡིན་མིན་ཐད་ཀྱི་ལམ་སྟོན་གསལ་པོ་གནང་གི་ཡོད། རྩིས་འཕྲུལ་ཁག་ལ་ཆ་མཚོན་ན། www.baidu.com(ཁོངས་མིང་ཤག་གནས།)་ནི། 39.156.69.79 (IP ཁ་བྱང་།)་ཆགས་ཀྱི་ཡོད། ཁོངས་མིང་ཤག་གནས་ནི། འབྲེལ་གཏུག་བྱེད་ཡུལ་གྱི་མི་ཚོའི་མིང་དང་འདྲ་ལ།  IP ཁ་བྱང་ནི། མི་དེ་ཚོའི་ཁ་པར་ཨང་གྲངས་དང་འདྲའོ།།</td>
    </tr>
  </tbody>
</table>

<p><img src="/assets/img/hiw/what-is-an-ip-address-1024x603.jpg" alt="assets/img/hiw/what-is-an-ip-address-1024x603.jpg" /></p>

<p>ཁྱེད་ཀྱིས་དྲ་རྒྱ་བཤེར་ཆས་ཀྱི་ནང་དུ། དྲ་ཚིགས་གང་རུང་གི་ཁོངས་མིང་ཤག་གནས་གཏགས་ཏེ། སོ་སོའི་རྩིས་འཕྲུལ་(ཁ་པར)གྱི་མཐེབ་གཞོང་སྒང་གི་ENTER སྒང་ལ་མནན་ཚར་བའི་དུས་སྐབས་ནས། དྲ་ཚིགས་གང་དེ་ཁྱེད་རང་གི་ཡོ་ཆས་ཀྱི་འཆར་ངོས་སུ་མངོན་མ་འོང་བའི་བར་དུ་ག་རེ་འབྱུང་གི་ཡོད་མེད་སྐོར་ལ་བསམ་བློ་བཏང་ཨེ་མྱོང་།  སྤྱིར་དྲ་ཚིགས་ཤིག་ཁ་འབྱེད་པར་སྐར་ཆ་གཅིག་གཉིས་ཙམ་ཞིག་མ་གཏོགས་འགོར་གྱི་མེད་ཀྱང་། དྲ་ཚིགས་གང་དེར་ལྟ་ཀློག་བྱེད་པའི་རེ་སྐུལ་དེ་དྲ་བའི་སྣེ་ཁ་ཤས་ནས་ཕར་འགྲོ་ཚུར་འོང་བྱེད་ཀྱི་ཡོད། ཁྱེད་རང་གིས་བཀོལ་སྤྱོད་བྱེད་ཀྱི་ཡོད་པའི་ཞབས་ཞུ་དང་། ཁྱེད་ཀྱིས་རེ་སྐུལ་ཞུ་ཡུལ་གྱི་དྲ་ཚིགས་ལ་གཞིར་བཞག་པའི་ཐོག་ནས། དྲ་ཚིགས་ལྟ་ཀློག་གི་རེ་སྐུལ་དེ་ཁྱེད་རང་གནས་སྡོད་བྱེད་སའི་རྒྱལ་ཁབ་བམ། ཡང་ན་རྒྱལ་ཁབ་གཞན་པའི་ནང་དུ་འགྲུལ་བཞུད་བྱེད་ངེས།</p>

<p><img src="/assets/img/hiw/fig-3-network-2-1024x550.jpg" alt="assets/img/hiw/fig-3-network-2-1024x550.jpg" /></p>

<p>དྲ་ཚིགས་ཤིག་ལ་ལྟ་ཀློག་བྱེད་པའི་ཆེད་དུ། ཁྱེད་ཀྱིས་སོ་སོའི་རྩིས་འཕྲུལ་(ཁ་པར)གྱི་མཐེབ་གཞོང་སྒང་གི་ENTER སྒང་ལ་མནན་ཚར་བའི་དུས་སྐབས་ནས། དྲ་ཚིགས་གང་དེ་ཁྱེད་རང་གི་ཡོ་ཆས་ཀྱི་འཆར་ངོས་སུ་མངོན་མ་འོང་བའི་བར་དུ་དྲ་སྣེ་(གོ་རིམ)་ག་ཚོད་བརྒྱུད་ཀྱི་ཡོད་མེད་ལྟ་བར། ཁྱེད་ཀྱིས་ལམ་ཐིག་རྗེས་འདེད་ཀྱི་དྲ་ཚིགས་ཤིག་བཀོལ་ཆོག</p>

<p><img src="/assets/img/hiw/fig-4-network.jpg" alt="assets/img/hiw/fig-4-network.jpg" /></p>

<h3 id="འདིནིགོརིམདེའིདཔེམཚོནཞིགཡིན">འདི་ནི་གོ་རིམ་དེའི་དཔེ་མཚོན་ཞིག་ཡིན།</h3>

<p><strong>དང་པོ།</strong> ཁྱེད་ཀྱིས་སོ་སོའི་ཁ་པར་དང་རྩིས་འཕྲུལ་གྱི་དྲ་རྒྱ་བཤེར་ཆས་ཀྱི་ནང་དུ། པའེ་ཏུའུ་དྲ་གནས་<a href="www.baidu.com">www.baidu.com</a> འདི་གཏགས་ཏེ། མཐེབ་གཞོང་སྒང་གི་Enter སྒང་ལ་བསྣུན་པའི་སྐབས་སུ།</p>

<p><strong>གཉིས་པ།</strong> པའེ་ཏུའུ་དྲ་ཚིགས་ལ་ལྟ་ཀློག་བྱེད་ཆོག་པའི་རེ་སྐུལ་དེ། དང་ཐོག་ས་གནས་ཀྱི་དྲ་འབྲེལ་བརྒྱུད་ཀྱི་ཡོད། སྐབས་འདིར་ས་གནས་ཀྱི་དྲ་བ་ནི། ཁྱེད་རང་གི་ཁྱིམ་དང་། དེ་བཞིན་དྲ་ཁང་། དཔེ་མཛོད་ཁང་སོགས་སྤྱི་བའི་དྲ་རྒྱའི་སྦྲེལ་གནས་སུ་བཙུགས་ཡོད་པའི་དྲ་བའི་ལམ་སྟོན་ཆས་དེ་ཆགས་ཀྱི་ཡོད། གལ་ཏེ། ཁྱེད་ཀྱིས་སོ་སོའི་ཁ་པར་ནང་གི་དྲ་བཀོལ་སྤྱོད་བྱེད་ཀྱི་ཡོད་ཚེ། གོ་རིམ་འདི་བརྒྱུད་ཀྱི་ཡོད་པ་མ་རེད་ལ། དེའི་ཚབ་ཏུ། དྲ་ཚིགས་གང་དེར་ལྟ་ཀློག་བྱེད་ཆོག་པའི་རེ་སྐུལ་ཐད་ཀར་ཉེ་འགྲམ་གྱི་བརྡ་རྟགས་ཀྱི་ལྕགས་སྡོང་བརྒྱུད་ནས་གཏོང་གི་ཡོད།</p>

<p><strong>གསུམ་པ།</strong> དེ་ནས་རེ་སྐུལ་དེ་དྲ་རྒྱའི་ཞབས་ཞུ་མཁོ་སྤྲོད་བྱེད་མཁན་གྱི་བཟོ་ཚོང་ཁང་ཁག་བརྒྱུད་ཀྱི་ཡོད། དཔེར་ན། ཀྲུང་གོ་འགུལ་འཕྲིན་དང་ཀྲུང་གོ་གློག་འཕྲིན་སྤྱི་གཉེར་ཁང་གཉིས་ནི། རྒྱ་ནག་གི་དྲ་རྒྱའི་ཞབས་ཞུ་མཁོ་སྤྲོད་བྱེད་མཁན་གྱི་བཟོ་ལས་ཁང་ཆེ་ཤོས་གཉིས་ཡིན་རུང་། རྒྱལ་ཡོངས་རང་བཞིན་གྱི་དྲ་རྒྱའི་ཞབས་ཞུ་མཁོ་སྤྲོད་མཁན་འདི་བརྒྱུད་ནས། གྲོང་གསེབ་ཀྱི་ས་ཁུལ་ཁག་ཏུ་དྲ་རྒྱའི་ཞབས་ཞུ་མཁོ་སྤྲོད་བྱེད་མཁན་གྱི་བཟོ་ལས་ཁང་ཆུང་ཆུང་དེ་འདྲའང་ཡོད།</p>

<p><strong>བཞི་པ།</strong> དྲ་རྒྱའི་ཞབས་ཞུ་མཁོ་སྤྲོད་བྱེད་མཁན་གྱི་བཟོ་ལས་ཁང་གིས། ཁོངས་མིང་ཞབས་ཞུ་ཆས་བརྒྱུད་དེ་ཁོངས་མིང་ཞིབ་བཤེར་བྱེད་ཀྱི་ཡོད། གནས་སྟངས་འདིའི་ཁྲོད་དུ།  རྒྱ་ནག་གི་ཞབས་ཞུ་ཆས་གཙོ་བོའི་ནང་གི་ཁོངས་མིང་ཤག་གནས་སམ་ཁ་བྱང་www.baidu.com་དང་སྦྲེལ་བའི་(in this case China’s root server for the domain, )www.baidu.com IP ཁ་བྱང་དེ་ 39.156.69.79 ཆགས་ཀྱི་ཡོད།</p>

<p><strong>ལྔ་པ།</strong> དེ་ནས་རེ་སྐུལ་དེ་དྲ་རྒྱའི་སྒལ་ཚིགས་བརྒྱུད་དེ་འཛམ་གླིང་དྲ་བར་མཐུད་ཀྱི་ཡོད། རྒྱ་ནང་གི་དྲ་རྒྱ་དེ་ཕྱི་རྒྱལ་གྱི་དྲ་རྒྱ་དང་མི་འདྲ། གང་ཡིན་ཞེ་ན། དྲ་སྦྲེལ་ཁག་དྲ་རྒྱའི་ལྕགས་རི་བརྒྱུད་དགོས་ཀྱི་ཡོད། ཐེངས་རྗེས་མའི་ཟབ་སྦྱོང་གི་ནང་དུ། བརྗོད་གཞི་འདིའི་སྐོར་ངོ་སྤྲོད་བྱེད་རྒྱུ་ཡིན།</p>

<p><strong>དྲུག་པ།</strong> དེའི་རྗེས་སུ། གོ་རིམ་ཚང་མ་གྲུབ་པ་རེད། དེ་ཡང་རྒྱ་ནག་གི་དྲ་རྒྱའི་བདེ་འཇགས་ཀྱི་བཅའ་ཁྲིམས་ལྟར་ན། གོ་རིམ་འདིའི་རྗེས་སུ། མིག་སྔར་གྱི་དྲ་བའི་ལམ་ཁའམ། ཡང་ན། དྲ་བའི་ལམ་ཁ་གཞན་ཞིག་བརྒྱུད་དེ། པའེ་ཏུའུ་དྲ་ཚིགས་ལྟ་ཀློག་བྱེད་པའི་ཆེད་དུ་བཏང་བའི་རེ་སྐུལ་དེར་ཡ་ལན་སྤྲོད་ཀྱི་ཡོད་འདུག དེར་བརྟེན། གོ་རིམ་འདིའི་ཁྲོད་དུ། པའེ་ཏུའུ་དྲ་ཚིགས་དེ་ཁྱེད་རང་གི་ཁ་པར་དང་རྩིས་འཕྲུལ་གྱི་འཆར་ངོས་ལ་མངོན་ཡོང་གི་ཡོད།</p>

<h3 id="http-དང--https-དུསཡུནསྐརམ༡༥">HTTP དང་།  HTTPS དུས་ཡུན་སྐར་མ་༡༥།</h3>
<p>དྲ་རྒྱའི་སྟེང་དུ་འབྲེལ་མཐུད་བསྐྲུན་པའི་ཆེད་དུ། ཡོ་ཆས་རེ་རེར་IP ཁ་བྱང་རེ་སྤྲད་ཡོད་པ་ལྟར། ཡོ་ཆས་གཉིས་སམ། ཡང་ན། དེ་ལས་མང་བའི་ཡོ་ཆས་ཁག་གི་བར་དུ་སྒྲོམ་གཞི་ཅན་གྱི་འབྲེལ་མཐུད་བསྐྲུན་པའི་ཆེད་དུ། དྲ་རྒྱ་ཡིས་གྲོས་མཐུན་དང་སྒྲིག་གཞི་མང་པོ་ཞིག་བཀོལ་གྱི་ཡོད། HTTP དང་།  HTTPS  གྲོས་མཐུན་དེ། བཤེར་ཆས(ཧྭ་ཝེ་བཤེར་ཆས་དང་། QQ བཤེར་ཆས་ལྟ་བུ།)་དང་དྲ་ཚིགས་གཉིས་ཀྱི་བར་དུ་བཀོལ་སྤྱོད་བྱེད་ཀྱི་ཡོད།</p>

<h3 id="http-འབྲེལམཐུདནིཅིཞིགཡིན">HTTP འབྲེལ་མཐུད་ནི་ཅི་ཞིག་ཡིན།</h3>

<p>HTTP ནི། དྲ་རྒྱའི་སྟེང་དུ་ཆེས་རྒྱུན་མཐོང་དང་རྒྱ་ཁྱབ་ཏུ་སྤྱོད་ཀྱི་ཡོད་པའི་གྲོས་མཐུན་ཞིག་ཡིན། HTTP གྲོས་མཐུན་གྱི་ཁྲོད་དུ། ཡོ་ཆས་ཤིག་གིས་དྲ་བའི་ཞབས་ཞུ་ཆས་(དྲ་ཚིགས་ཁག་ཉར་ཚགས་བྱས་ཡོད་པའི་རྩིས་འཕྲུལ)ལ་དྲ་ཚིགས་གང་རུང་ཞིག་ལྟ་ཀློག་བྱེད་ཆོག་པའི་རེ་སྐུལ་གཏོང་གི་ཡོད་ལ།  དྲ་བའི་ཞབས་ཞུ་ཆས་ཀྱིས་དྲ་ངོས་ཆ་འཕྲིན་ཕྱིར་ཡོ་ཆས་དེར་གཏོང་གི་ཡོད།</p>

<p>འོན་ཀྱང་། HTTP ནི། དྲ་རྒྱའི་སྟེང་གི་འབྲེལ་མཐུད་ཀྱི་ལམ་ཁ་བརྟན་པོ་ཞིག་མིན།  གཞི་གྲངས་ཤིག་གིས་HTTP གྲོས་མཐུན་བཀོལ་སྤྱོད་བྱས་པའི་ཐོག་ནས། དྲ་རྒྱའི་ལམ་ཁ་བརྒྱུད་དེ་འགྲུལ་བཞུད་བྱེད་པའི་སྐབས་སུ། གཞི་གྲངས་དེ་དྲ་སྟེང་དུ་ཡོད་པའི་མི་ཚང་མས་མཐོང་ཐུབ་ཀྱི་ཡོད།</p>

<table>
  <tbody>
    <tr>
      <td><strong>དཔེ་མཚོན།</strong> གཞི་གྲངས་ཀྱིས་HTTP གྲོས་མཐུན་བཀོལ་སྤྱོད་བྱས་པའི་ཐོག་ནས་འགྲུལ་བཞུད་བྱེད་པ་ནི། ཁེབས་མེད་རླངས་འཁོར་ཞིག་བསྐོར་ནས་འགྲོ་བ་དང་མཚུངས་ལ། ཁེབས་མེད་རླངས་འཁོར་དེའི་ནང་མི་སུ་དག་ཡོད་མེད་གཞན་གྱིས་མཐོང་ཐུབ་པ་ལྟ་བུ་ཡིན།</td>
    </tr>
  </tbody>
</table>

<h3 id="https-འབྲེལམཐུདནིཅིཞིགཡིན">HTTPS འབྲེལ་མཐུད་ནི་ཅི་ཞིག་ཡིན།</h3>

<p>HTTPS གྲོས་མཐུན་ནི། HTTP གྲོས་མཐུན་གྱི་པར་གཞི་གསར་པ་ཞིག་ཡིན་ལ། གྲོས་མཐུན་འདིའི་ཁྲོད་དུ་གསང་སྡོམ་གྱི་ཆ་འཕྲིན་རྒྱབ་སྐྱོར་བྱེད་ཀྱི་ཡོད།(གྲོས་མཐུན་འདི་བརྒྱུད་ནས་བཏང་བའི་ཆ་འཕྲིན་ཁག་ཁྱེད་རང་དང་དྲ་བའི་ཞབས་ཞུ་ཆས་ཁོ་ནས་མ་གཏོགས་ཀློག་མི་ཐུབ།) དེ་བས། དྲ་སྟེང་དུ་དྲ་ཚིགས་ཁག་བསྔོག་པའི་སྐབས་སུ། ཁྱེད་ལ་གསང་རྒྱ་དང་བདེ་འཇགས་མཁོ་སྤྲོད་བྱེད་ཀྱི་ཡོད།</p>

<table>
  <tbody>
    <tr>
      <td><strong>དཔེ་མཚོན།</strong> གཞི་གྲངས་ཀྱིས་HTTPs གྲོས་མཐུན་བཀོལ་སྤྱོད་བྱས་པའི་ཐོག་ནས་འགྲུལ་བཞུད་བྱེད་པ་ནི། མྱུར་བགྲོད་གཞུང་ལམ་གྱི་ཐོག་ཏུ། མདོག་ལྡན་ཤེལ་སྒོ་ཅན་གྱི་རླངས་འཁོར་ཞིག་བསྐོར་ནས་འགྲོ་བ་དང་མཚུངས་ལ། ཉེ་འགྲམ་གྱི་རླངས་འཁོར་ནང་དུ་ཡོད་པའི་མི་ཚོས།  མདོག་ལྡན་ཤེལ་སྒོ་ཅན་གྱི་རླངས་འཁོར་ཞིག་མཐོང་བ་མ་གཏོགས། རླངས་འཁོར་ནང་མི་སུ་དག་ཡོད་མེད་མཐོང་མི་ཐུབ་པ་ལྟ་བུ་ཡིན། འོན་ཀྱང་། མདོག་ལྡན་ཤེལ་སྒོ་ཅན་གྱི་རླངས་འཁོར་དེ་འགྲོ་ཡུལ་ལ་སླེབས་ཏེ། དེའི་ནང་གི་མི་དག་རླངས་འཁོར་ནས་ཕྱིར་འབུད་པའི་སྐབས་སུ། གཞན་གྱིས་མཐོང་ཐུབ་ཀྱི་ཡོད། དེ་བཞིན་དུ། HTTPs གྲོས་མཐུན་བཀོལ་སྤྱོད་བྱས་པའི་ཐོག་ནས་བརྩམས་པའི་དྲ་ཐོག་གི་བྱེད་སྒོ་ཁག་དྲ་བའི་བཞུར་རྒྱུན་ཁྲོད་དུ་གསང་སྡོམ་བྱས་ཡོད་ངེས་ཀྱང་། དྲ་བའི་ཞབས་ཞུ་ཆས་ཀྱིས་ཁྱེད་ཀྱི་དྲ་ཐོག་གི་བྱེད་སྒོ་ཁག་ཧ་གོ་ཐུབ་ཀྱི་ཡོད་སྲིད།</td>
    </tr>
  </tbody>
</table>

<p><img src="/assets/img/hiw/Difference-Between-HTTP-and-HTTPS (1).png" alt="assets/img/hiw/Difference-Between-HTTP-and-HTTPS (1).png" /></p>

<p><code class="language-plaintext highlighter-rouge">དྲ་ཚིགས་ཤིག་གིས། HTTPs གྲོས་མཐུན་བཀོལ་སྤྱོད་བྱེད་ཀྱི་ཡོད་མེད་ཇི་ལྟར་ཤེས་ཐུབ།</code></p>

<p><img src="/assets/img/hiw/Screenshot (231).png" alt="assets/img/hiw/Screenshot (231).png" /></p>

<p>གལ་ཏེ། དྲ་ཚིགས་ཤིག་གི་ཁ་བྱང་གི་མདུན་དུ་ཟྭའམ་སྒོ་ལྕགས་ཀྱི་རྟགས་ཤིག་མངོན་གྱི་ཡོད་ཚེ། དྲ་ཚིགས་དེས་HTTPs གྲོས་མཐུན་བཀོལ་སྤྱོད་བྱེད་ཀྱི་ཡོད་པ་མཚོན།</p>

<ul>
  <li>ཁྱེད་ཀྱིས་དྲ་ཚིགས་ཤིག་གི་སྟེང་དུ། རང་ཉིད་སྒེར་གྱི་ཡིག་ཟམ་ཁ་བྱང་དང་། གསང་ཚིག  སྡོད་གནས་ཀྱི་ཁ་བྱང་། ཁ་པར་ཨང་གྲངས། དངུལ་ཁང་གི་གནས་ཚུལ་སོགས་ཡར་འཇུག་མ་བྱས་པའི་སྔོན་དུ།  དྲ་ཚིགས་གང་དེའི་ཁ་བྱང་གི་མདུན་དུ་ཟྭའམ་སྒོ་ལྕགས་ཀྱི་རྟགས་དེ་ཡོད་མེད་ངེས་པར་དུ་ལྟ་དགོས།</li>
</ul>

<p>གསང་སྡོམ་དང་གསང་གྲོལ་ནི་ཅི་ཞིག་ཡིན།</p>

<p>ནམ་རྒྱུན་མི་ཚང་མས་ཀློག་ཐུབ་པའི་ཡི་གེ་ཞིག་གསང་ཡིག་གི་ངོ་བོར་བསྒྱུར་བའི་བརྒྱུད་རིམ་ཞིག་ལ་ཟེར་ཞིང་། གསང་གྲོལ་ནི། གསང་བའི་ཡི་གེ་ཞིག་མི་ཚང་མས་ཀློག་ཐུབ་པའི་ཡི་གེར་བསྒྱུར་བའི་བརྒྱུད་རིམ་ཞིག་ལ་གོ</p>

<p><img src="/assets/img/hiw/WhatsApp Image 2021-11-23 at 16.03.29.jpeg" alt="assets/img/hiw/WhatsApp Image 2021-11-23 at 16.03.29.jpeg" /></p>

<table>
  <tbody>
    <tr>
      <td><strong>དཔེ་མཚོན།</strong> གལ་ཏེ། མི་ཞིག་གིས་ཤོག་བྱང་ཞིག་བཏང་བ་ཡིན་ན། ཤོག་བྱང་དེའི་ངོས་སུ་ག་རེ་བྲིས་ཡོད་མེད་མི་ཚང་མས་མཐོང་ཐུབ། ཡིན་ནའང་། འོན་ཀྱང་། ཤོག་བྱང་དེ་ཡིག་སྐོགས་ཤིག་གི་ནང་དུ་བླུགས་ཏེ་བཏང་བ་ཡིན་ན། ཡིག་སྐྱེལ་པས་ཡིག་སྐོགས་དེའི་ནང་དུ་ཅི་ཞིག་ཡོད་མེད་མཐོང་མི་ཐུབ།</td>
    </tr>
  </tbody>
</table>

<table>
  <tbody>
    <tr>
      <td><strong>གསལ་བཤད།</strong></td>
    </tr>
    <tr>
      <td>HTTPs གྲོས་མཐུན་གྱིས་དྲ་ཐོག་ཏུ་ཚད་ངེས་ཅན་གྱི་གསང་རྒྱ་མཁོ་སྤྲོད་བྱེད་ཀྱི་ཡོད་རུང་། དྲ་བའི་ཞབས་ཞུ་ཆས་ཀྱིས་ཁྱེད་རང་གི་དྲ་བའི་འབྲེལ་མཐུད་ཁག་མཐོང་ཐུབ་པ་མ་ཟད། ཁྱེད་ཀྱིས་དྲ་སྟེང་དུ་ཡར་འཇུག་བྱས་པའི་གནས་ཚུལ་ཆ་ཚང་རག་ཐུབ་ཀྱི་ཡོད། དེ་ལས་བཟང་ཞིང་། ཚད་མཐོ་བའི་གསང་རྒྱའི་ཆེད་དུ། HTTPs ཡི་སྒང་དུ། རྟོག་བཟོས་མི་སྒེར་དྲ་བ(VPN)་དང་། ཡང་ན། ཁྲོར(Tor) བཤེར་ཆས་བཀོལ་སྤྱོད་བྱོས།</td>
    </tr>
  </tbody>
</table>

<h3 id="འབྲེལམཐུདབརགྱིམིགཞནཔའིའཇབརྒོལ">འབྲེལ་མཐུད་བར་གྱི་མི་གཞན་པའི་འཇབ་རྒོལ།</h3>
<p>ང་ཚོས་གཞི་གྲངས་ཁག་ང་ཚོའི་ཡོ་ཆས་དང་དྲ་བའི་ཞབས་ཞུ་ཆས་གཉིས་བར་གྱི་དྲ་སྣེ་མང་པོ་ནས་ཕར་འགྲོ་ཚུར་འོང་བྱེད་ཀྱི་ཡོད་པ་ཤེས་གསལ་བཞིན། དྲ་སྣེ་དེ་དག་ལ་ང་ཚོ་ཉེན་ཁའི་གནས་སའི་བསྐྱེལ་བའི་ནུས་པ་ཡོད། མི་ངན་པའམ་འཇབ་རྒོལ་པ་ཞིག་གིས་ཁྱེད་རང་དང་དྲ་བའི་ཞབས་ཞུ་ཆས་གཉིས་བར་དུ་གཏོང་ལེན་བྱས་པའི་གཞི་གྲངས་སམ་གནས་ཚུལ་གྱི་ནང་དོན་ལ་ལྟ་ཐུབ་སྲིད། འཇབ་རྒོལ་འདིའི་རིགས། HTTP གྲོས་མཐུན་གྱི་ཁྲོད་དུ་དྲ་འབྲེལ་བྱེད་པའི་སྐབས་སུ་འབྱུང་གི་ཡོད། HTTPS གྲོས་མཐུན་གྱི་ཁྲོད་དུ་དྲ་འབྲེལ་བྱེད་པའི་སྐབས་སུ། འཇབ་རྒོལ་པས། ཁྱེད་རང་དྲ་ལམ་གྱི་སྡིངས་ཆའམ་དྲ་ཚིགས་གང་དང་གང་དག་ལ་མྱུལ་ཡོད་མེད་དང་། དུས་ཚོད་ག་ཚོད་ཅིག་ལ་དྲ་མྱུལ་བྱས་ཡོད་མེད་སོགས་ཀྱི་གནས་ཚུལ་རག་ཐུབ་ཀྱི་ཡོད།</p>

<p><img src="/assets/img/hiw/prevent-man-in-the-middle-attack.png" alt="assets/img/hiw/prevent-man-in-the-middle-attack.png" /></p>

<p>རྩིས་འཕྲུལ་གྱི་དྲ་བའི་བདེ་འཇགས་གླེང་བའི་སྐབས་སུ། འབྲེལ་མཐུད་བར་གྱི་མི་གཞན་པའི་འཇབ་རྒོལ་ཟེར་དུས། འཇབ་རྒོལ་པ་ཞིག་གིས་བཀོལ་ཆས་ཤིག་དང་འཛད་སྤྱོད་པ་གཉིས་་བར་གྱི་གླེང་མོལ་ལ་ལྐོག་ཉན་བྱེད་པའམ། ཡང་ན། དེའི་གཉིས་ཀའི་ནང་གི་གཅིག་ལ་བརྫུས་ཏེ། དྲ་ཐོག་གི་གནས་ཚུལ་བརྗེ་ལེན་རིགས་རྒྱུན་ལྡན་ལྟར་སྣང་དུ་འཇུག་གི་ཡོད།</p>

<p>འཇབ་རྒོལ་པའི་དམིགས་ཡུལ་ནི།  དྲ་ཐོག་ཏུ་གཏགས་པའི་ནང་འཛུལ་གྱི་གསང་གྲངས་དང་ཁ་བྱང་། དངུལ་ཁང་གི་བྱང་བུའི་ཨང་གྲངས་ལྟ་བུའི་དྲ་ཐོག་གི་འབྲེལ་མཐུད་ཀྱི་ནང་དོན་དང་གནས་ཚུལ་རིགས་རྐུ་འཁྱེར་བྱེད་རྒྱུ་དེ་ཡིན། དྲ་ཞུགས་བྱེད་མཁན་ཚོ་ངན་བསླུ་དང་བཤུ་གཞོག་བྱེད་པའི་ཆེད་དུ། འབྲེལ་མཐུད་བར་གྱི་མི་གཞན་པའི་འཇབ་རྒོལ་རིགས། ཐབས་ལམ་འདྲ་མིན་སྣ་ཚོགས་སྤྱད་དེ་རྩོམ་སྲིད།</p>

<p>གསལ་བཤད།  ང་ཚོསདྲ་རྒྱའི་བདེ་འཇགས་རྩ་བ་ནས་ཁག་ཐེག་བྱེད་རྒྱུ་དཀའ་ཡང་། འཕྲུལ་རིག་གི་འཕྲོད་བསྟེན་རྒྱུན་འཁྱོངས་ཡག་པོ་བྱས་ཏེ་རང་ཉིད་སྲུང་སྐྱོབ་བྱེད་ཆོག
དཔེ་མཚོན།  འབྲེལ་མཐུད་བར་གྱི་མི་གཞན་པའི་འཇབ་རྒོལ་གྱི་དཔེ་མཚོན་ཡག་པོ་ཞིག་ནི། འཇབ་རྒོལ་པས་སྤྱི་གླིང་དང་ཟ་ཁང་སོགས། སྤྱི་པའི་ས་ཆ་རུ་གསང་ཚིག་གིས་སྲུང་སྐྱོབ་བྱས་མེད་པའི་སྐུད་མེད་དྲ་བ་ཞིག(ཁ་པར་ཁག་དྲ་བར་མཐུད་སའི་)་བསྐྲུན་པ་དེ་རེད། འཇབ་རྒོལ་གྱི་གནོད་འཚེ་ཕོག་ཡུལ་གྱི་མི་ཚོས་གསང་ཚིག་མི་དགོས་པའི་རིན་མེད་ཀྱི་སྐུད་མེད་དྲ་བ་དེ་མཐོང་ནས། རང་ཉིད་ཀྱི་ཡོ་ཆས་དྲ་བ་དེར་མཐུད་ཀྱི་ཡོད། གནས་སྐབས་དེར། འཇབ་རྒོལ་པས། གནོད་འཚེ་ཕོག་ཡུལ་གྱི་མི་དེའི་ཡོ་ཆས་ནས་གཏོང་ལེན་བྱས་པའི་གཞི་གྲངས་ཆ་ཚང་མཐོང་ཐུབ་ཀྱི་ཡོད།</p>

<p>གལ་ཏེ། གནོད་འཚེ་ཕོག་ཡུལ་གྱི་མི་ཚོས་སོ་སོའི་སྒེར་གྱི་དངུལ་ཁང་གི་དྲ་ངོས་སུ་ཕྱིན་ཏེ། ་གསང་བའི་གནས་ཚུལ་རིགས་ཡར་འཇུག་དང་དངུལ་གཏོང་ལེན་བྱེད་དུས། འཇབ་རྒོལ་པས་དྲ་བའི་ལམ་སྟོན་ཆས་བཤེར་བའི་ཐོག་ནས། ཁྱེད་རང་གིས་དྲ་ངོས་དེར་གཏགས་པའི་སྒེར་གྱི་གསང་བའི་ཨང་གྲངས་དང་གནས་ཚུལ་གལ་ཆེན་རིགས་གསལ་པོ་ལེན་ཐུབ་ཀྱི་ཡོད། དེར་བརྟེན། གོ་རིམ་འདིའི་ཁྲོད་དུ། འཇབ་རྒོལ་པར་གནོད་འཚེ་ཕོག་ཡུལ་གྱི་མི་ཚོའི་དངུལ་ཁང་གི་གནས་ཚུལ་ཆ་ཚང་རག་ཐུབ་ཀྱི་ཡོད།</p>

<ul>
  <li>རྒྱུན་དུ་ཁྱེད་རང་གིས་ལྟ་ཀློག་བྱེད་སའི་དྲ་ཚིགས་གང་རུང་གི་མདུན་དུ་HTTPS ཡོད་མེད་ཁག་ཐེག་བྱོས།</li>
  <li>ཐད་ཀར་སྤྱི་སྤྱོད་སྐུད་མེད་དྲ་བར་རྩ་བ་ནས་མ་མཐུད།</li>
  <li>ཁྱེད་ལ་ནུས་པ་ཡོད་ཚེ། རྒྱུན་དུ་རྟོག་བཟོས་མི་སྒེར་དྲ་བ(VPN)བཀོལ་སྤྱོད་བྱོས།</li>
  <li>ཁྱེད་རང་གི་དངུལ་ཁང་དང་ཡིག་ཟམ་གྱི་གསང་ཚིག་སོགས་གསར་སྣོན་བྱེད་པར་སྐུལ་མ་བྱེད་མཁན་གྱི་ཉྭ་འཛིན་འཇབ་རྒོལ་རིགས་ལ་གཟབ་དགོས།</li>
</ul>

<h3 id="དྲཐུམགྱིམིངརྟགས">དྲ་ཐུམ་གྱི་མིང་རྟགས།</h3>
<p>པར་རིས་དང་ཡིག་ཟམ། དྲ་གནས་ཁག་དྲ་ཐོག་ཏུ་འགྲུལ་བཞུད་བྱེད་པའི་སྐབས་སུ།  རྩིས་འཕྲུལ་གྱིས་ཆ་འཕྲིན་དེ་དག་ཆ་ཤས་ཆུང་ཆུང་དུ་བགོ་ཡི་ཡོད་པ་དེ་ལ་ཐུམ་ཟེར། ཆ་འཕྲིན་དེ་གཏང་ཡུལ་གྱི་མིའི་སར་འབྱོར་སྐབས། ཐུམ་དེ་སྔར་ཡོད་ཀྱི་རྣམ་པའི་ནང་དུ་བསྐྱར་སྒྲིག་བྱས་ཏེ། པར་རིས་དང་ཡིག་ཟམ། དྲ་གནས་སོགས་བསྐྲུན་གྱི་ཡོད། གཞི་གྲངས་ཀྱི་ཐུམ་ཞིག་དེའི་མགོ་ཁུངས་ནས་དམིགས་སའི་ཁ་བྱང་གི་བར་ལ་རྒྱུག་པ་དེ་ལ་དྲ་ཐུམ་ཞེས་འགྲེལ་བཤད་བསྐྱོན་ཆོག དྲ་བའི་བཞུར་རྒྱུན་ཁྲོད་ཀྱི་དྲ་ཐུམ་རེ་རེའི་མིང་རྟགས་མི་འདྲ།</p>

<p><img src="/assets/img/hiw/9195f47e-dd73-41e1-ac94-db7dbf38f8b6.jpeg" alt="assets/img/hiw/9195f47e-dd73-41e1-ac94-db7dbf38f8b6.jpeg" />
<code class="language-plaintext highlighter-rouge">མཐུད་སྣེ(གྲུ་ཁ)ནི་ཅི་ཞིག་ཡིན།</code>
དྲ་ཐུམ་ཁག་དྲ་བའི་བཞུར་རྒྱུན་ཁྲོད་དུ་འགྲུལ་བཞུད་བྱེད་པའི་སྐབས་སུ། དེ་ཚོ་འགྲོ་སའི་ཡུལ་ལ་འབྱོར་བར་དམིགས་བསལ་གྱི་དྲ་བའི་མཐུད་སྣེ་ཞིག་དགོས་ཀྱི་ཡོད། དྲ་ཐུམ་ཁག་འགྲུལ་བཞུད་བྱེད་སའི་དྲ་བའི་མཐུད་སྣེ་རིགས་མ་འདྲ་བ་མང་པོ་ཡོད།</p>

<ul>
  <li>HTTP བཞུར་རྒྱུན་གྱི་དྲ་བའི་མཐུད་སྣེ་ནི། 80 ཡིན།</li>
  <li>HTTPS བཞུར་རྒྱུན་གྱི་དྲ་བའི་མཐུད་སྣེ་ནི། 443 ཡིན།</li>
  <li>SMTP བཞུར་རྒྱུན་གྱི་དྲ་བའི་མཐུད་སྣེ་ནི། 25 དང་། 465  587 བཅས་ཡིན།</li>
  <li>ཁོངས་མིང་མ་ལག་གི་བཞུར་རྒྱུན་གྱི་དྲ་བའི་མཐུད་སྣེ་ནི། 53 ཡིན།</li>
</ul>

<table>
  <tbody>
    <tr>
      <td><strong>དཔེ་མཚོན།</strong> མྱུར་བགྲོད་གཞུང་ལམ་གྱི་ཐོག་ཏུ། སྣུམ་འཁོར་དང་། སྤྱི་སྤྱོད་རླངས་འཁོར། སྐྱེལ་འདྲེན་རླངས་འཁོར། འཕྲུལ་རྟ(སྦག་སྦག)་སོགས་འགྲུལ་འཁོར་གྱི་རིགས་མི་འདྲ་བ་མང་པོ་འགྲོ་ཡི་ཡོད། འོན་ཀྱང་། ཞིབ་བཤེར་ས་ཚིགས་ལ་ཐོན་དུས། འགྲུལ་འཁོར་གྱི་རིགས་མི་འདྲ་བ་རེ་རེར་ཞིབ་བཤེར་བྱེད་ས་མི་འདྲ་བ་རེ་ལོགས་སུ་དབྱེ་ཡོད་པ་ཇི་བཞིན་དུ། དྲ་བའི་བཞུར་རྒྱུན་ཁྲོད་ཀྱི་དྲ་ཐུམ་ཚང་མར་རང་ཉིད་འགྲུལ་བཞུད་བྱེད་སའི་དྲ་བའི་མཐུད་སྣེ་རེ་རེ་ཡོད་ལ། མཐུད་སྣེ་དེ་དག་གི་ཨང་གྲངས་མི་འདྲ།</td>
    </tr>
  </tbody>
</table>

<table>
  <tbody>
    <tr>
      <td>དྲ་ཐུམ་གྱི་མིང་རྟགས་དེ་དྲ་ཐོག་གི་འཇབ་རྒོལ་པ་ཚོར་མཚོན་ན་རྒྱུ་རྫས་ཤིག་ཆགས་ཀྱི་ཡོད།  གང་ཡིན་ཞེ་ན། དེས་ཐུམ་གྱི་ནང་དུ་ཡོད་པའི་གཞི་གྲངས་ཀྱི་ངོ་བོའི་སྐོར་གྱི་གནས་ཚུལ་ཁག་རྒྱས་པ་མཁོ་སྤྲོད་བྱེད་ཀྱི་ཡོད། དེར་བརྟེན། རྟོག་བཟོས་མི་སྒེར་དྲ་བ་བཀོལ་སྤྱོད་བྱས་ན་གཞི་གྲངས་ཀྱི་ངོ་བོ་སྦ་གསང་བྱེད་པར་ཁེ་ཕན་ཆེ།</td>
    </tr>
  </tbody>
</table>

<h2 id="རྟོགབཟོསམིསྒེརདྲབའི-vpn-སྦགསང">རྟོག་བཟོས་མི་སྒེར་དྲ་བའི (VPN) སྦ་གསང་།</h2>

<p>རྟོག་བཟོས་མི་སྒེར་དྲ་བས་ཁྱེད་ཀྱི་IP ཁ་བྱང་སྦེད་ཐུབ་ཀྱི་ཡོད་སྟབས། དྲ་བའི་ཞབབས་ཞུ་མཁོ་སྤྲོད་མཁན་གྱིས་ཁྱེད་ཀྱི་དྲ་ཐོག་གི་བྱེད་སྒོ་ཁག་རྗེས་འདེད་གཏོང་མི་ཐུབ་པ་བཟོ་ཡི་ཡོད། རྟོག་བཟོས་མི་སྒེར་དྲ་བའི་ཞབས་ཞུ་ཡིས་བདེ་འཇགས་ཀྱི་སྐུད་མེད་དྲ་བ་ལས་ལྷག་པའི་གསང་སྡོམ་དང་བདེ་འཇགས་ཀྱི་འབྲེལ་མཐུད་ཅིག་བསྐྲུན་ཏེ་ཁྱེད་ལ་ཚད་མཐོ་བའི་གསང་རྒྱ་མཁོ་སྤྲོད་བྱེད་ཀྱི་ཡོད། རྟོག་བཟོས་མི་སྒེར་དྲ་བའི་སྦ་གསང་ནི། དྲ་བའི་བཞུར་རྒྱུན་ལ་འགྱུར་བ་གཏོང་བའི་ཚབ་ཏུ། དེའི་ཐོག་ཏུ་ཡིབ་གཟུགས་དྲ་རྒྱ་ཞིག་ཁ་སྣོན་བྱས་ཏེ། ཁྱེད་ཀྱི་དྲ་བའི་འབྲེལ་མཐུད་སྦ་གསང་བྱེད་པའི་ཐབས་ལམ་ཞིག་ཡིན། དཔེར་ན། རྟོག་བཟོས་མི་སྒེར་དྲ་བའི་བཞུར་རྒྱུན་ཞིག་མཐོང་བའི་ཚབ་ཏུ།  https དྲ་བའི་བཞུར་རྒྱུན་ལྟ་བུར་སྣང་དུ་འཇུག་གི་ཡོད།</p>

<p><img src="/assets/img/hiw/WhatsApp Image 2021-10-01 at 19.42.09.jpeg" alt="assets/img/hiw/WhatsApp Image 2021-10-01 at 19.42.09.jpeg" /></p>

<table>
  <tbody>
    <tr>
      <td><strong>གསལ་བཤད།</strong></td>
    </tr>
    <tr>
      <td>དྲ་ཐོག་ཏུ་ཁྲོམ་རར་རྟོག་བཟོས་མི་སྒེར་དྲ་བ་སྣ་ཚོགས་ཡོད་པ་བཞིན། འགའ་ཤས་ལ་རིན་པ་སྤྲད་དེ་ཉོ་དགོས་ལ། འགའ་ཤས་རིན་མེད་ཡིན། རྟོག་བཟོས་མི་སྒེར་དྲ་བ་གང་རུང་གི་འབྱུང་ཁུངས་སམ། དེའི་ཞིབ་ཕྲའི་ལོ་རྒྱུས་དང་། རྟོག་བཟོས་མི་སྒེར་དྲ་བ་དེས་བྱེད་ལས་ཇི་ལྟར་རྩོམ་གྱི་ཡོད་མེད་སྐོར་ཞིབ་འཇུག་བྱེད་རྒྱུ་ཧ་ཅང་གལ་ཆེ། གལ་ཏེ་ཁྱེད་རང་གིས་བཀོལ་སྤྱོད་བྱེད་འདོད་པའི་རྟོག་བཟོས་མི་སྒེེར་དྲ་བ་དེ་མྱུལ་ཞིབ(ལྟ་ཞིབ)་འོག་ཡོད་ཚེ། བདེ་འཇགས་ཀྱི་ཆེད་དུ། རྟོག་བཟོས་མི་སྒེར་དྲ་བ་ཉོས་རུང་ཕན་ཐོགས་མེད།</td>
    </tr>
  </tbody>
</table>

<h2 id="དྲརྒྱའིལྕགསརི-དུསཡུནསྐརམ༡༠">དྲ་རྒྱའི་ལྕགས་རི། དུས་ཡུན་སྐར་མ་༡༠།</h2>

<p><img src="/assets/img/hiw/firewall-1024x400.jpg" alt="assets/img/hiw/firewall-1024x400.jpg" /></p>

<p>དྲ་རྒྱའི་ལྕགས་རི་ཟེར་བ་དེ། དང་ཐོག་དྲ་བའི་བདེ་འཇགས་ཀྱི་མ་ལག་ལྟ་བུའི་ངོ་བོའི་ཐོག་གསར་གཏོད་བྱས་ཡོད་ལ། དེས་སྔོན་ཚུད་ནས་གཏན་འཁེལ་བྱས་པའི་བདེ་འཇགས་ཀྱི་སྒྲིག་གཞི་ཁག་གཞི་ལ་བཞག་སྟེ། ཕར་འགྲོ་ཚུར་འོང་གི་དྲ་བའི་བཞུར་རྒྱུན་ལ་ཚོད་འཛིན་བྱེད་ཀྱི་ཡོད། དྲ་རྒྱའི་ལྕགས་རིས་ཡིད་རྟོན་རུང་བའི་ནང་གི་དྲ་བ་དང་ཡིད་རྟོན་མི་རུང་བའི་ཕྱིའི་དྲ་བ་གཉིས་ཀྱི་བར་དུ་འགོག་རྐྱེན་བཟོ་ཡི་ཡོད། སྲིད་གཞུང་དང་སྒྲིག་འཛུགས་འདྲ་མིན་སོ་སོས་རང་ཉིད་ཀྱི་དྲ་བ་སྲུང་སྐྱོབ་བྱེད་པའི་དྲ་རྒྱའི་ལྕགས་རི་བཀོལ་གྱི་ཡོད་མོད། འོན་ཀྱང་། དྲ་རྒྱའི་ལྕགས་རི་དེ་སྲིད་གཞུང་གིས་མང་ཚོགས་ཚོར་མཐོང་དུ་འཇུག་འདོད་མེད་པའི་དྲ་ཚིགས་དང་དྲ་ལམ་གྱི་སྡིངས་ཁ་ཆགས་བཀག་འགོག་བྱེད་པའི་ཆེད་དུའང་བཀོལ་གྱི་ཡོད། དེའི་དཔེ་མཚོན་ཞིག་ནི། དྲ་རྒྱའི་ལྕགས་རི་རིང་པོ་ཡིན། 
གནས་སྟངས་འདིའི་ཁྲོད་དུ། སྲིད་གཞུང་གིས་དྲ་ཚིགས་དང་། དྲ་བའི་ཡོ་བྱད། ཁ་པར་ནང་གི་བཀོལ་ཆས། ཆ་འཕྲིན་གྱི་ཡོངས་ཁུངས་སོགས་བཀག་འགོག་བྱས་ཏེ། རྒྱལ་ཁོངས་ལས་བརྒལ་བའི་དྲ་བའི་བཞུར་རྒྱུན་ཇེ་དལ་དུ་གཏོང་གི་ཡོད།  དྲ་རྒྱའི་ལྕགས་རི་རིང་པོ་དེ་སྤྱི་ཡོངས་ཀྱི་ཐོག་ནས་ཆ་འཕྲིན་དང་གནས་ཚུལ་བཀག་སྡོམ་བྱེད་པའི་ཆེད་དུ་བཀོལ་གྱི་ཡོད་ལ། དེའི་ཁོངས་སུ། གཞུང་གི་འགྲེལ་ལུགས་ལ་ཁ་གཏད་དུ་ལངས་པའི་གླེང་གཞི་དང་རྩོད་རྙོག་ཅན་གྱི་གནད་དོན་སོགས་ཚུད་ཡོད།</p>

<p>འཛད་སྤྱོད་པ་ཞིག་གིས་རང་གི་ཁ་པར་ནས། གཞུང་གིས་ཐོ་གཞུང་ནག་པོའི་ཁོངས་སུ་བཅུག་ཡོད་པའི་དྲ་ཚིགས་ཤིག་ཁ་འབྱེད་པའི་རེ་སྐུལ་ཞུ་དུས། རེ་སྐུལ་དེ་དྲ་བའི་མཐུད་སྣེ་ཁག་བརྒྱུད་དེ། གཞི་གྲངས་གཏིང་ཟབ་ཞིབ་བཤེར་(Deep Package Inspection (DPI))གྱི་སར་འབྱོར་གྱི་ཡོད་ལ། དེར་དྲ་རྒྱའི་ལྕགས་རི་རིང་པོས་འཚག་རྒྱག་གི་ཡོད། ཐོ་གཞུང་ནག་པོའི་ཁོངས་སུ་བཅུག་ཡོད་པའི་ཁོངས་མིང་དང་IP ཁ་བྱང་ཁག་རྩད་གཅོད་དང་ངོས་འཛིན་བྱེད་ཀྱི་ཡོད་པས། དྲ་ཚིགས་གང་དེར་ལྟ་ཀློག་བྱེད་པའི་རེ་སྐུལ་ངོས་ལེན་མི་བྱེད།</p>

<p>དཔེ་མཚོན། གལ་ཏེ་མི་ཞིག་གིས་མགོ་ལོག་ནས་རླངས་འཁོར་བསྐོར་ཏེ། ལའོ་རྒྱལ་ཁབ་བརྒྱུད། ཐེ་ལན་རྒྱལ་ཁབ་ཀྱི་རྒྱལ་ས་བྷན་ཀོག་ལ་འགྲོ་བའི་དབང་དུ་བཏང་ན། དང་ཐོག་མི་དེའི་རླངས་འཁོར་རྒྱལ་ཁབ་རིམ་པའི་མྱུར་བགྲོད་གཞུང་ལམ་སྟེང་དུ་ཞུགས་དགོས་པ་མ་ཟད། ས་གནས་ཀྱི་ཞིབ་བཤེར་ས་ཚིགས་ཁ་ཤས་བརྒྱུད་དགོས་ཀྱི་ཡོད། རྒྱ་ནག་དང་ལའོ་རྒྱལ་ཁབ་གཉིས་ཀྱི་ས་མཚམས་སུ་འབྱོར་བའི་སྐབས། མཐའ་སྲུང་ཉེན་རྟོག་མི་སྣས་རླངས་འཁོར་གྱི་ནང་དུ་རྒྱལ་མཚམས་བརྒལ་ནས་འགྲོ་མི་ཆོག་པའི་མི་ཞིག་ཡོད་པ་ངོས་བཟུང་བས། རླངས་འཁོར་དེ་རྒྱལ་མཚམས་བརྒལ་ནས་འགྲོ་མ་བཅུག་པར་མགོ་ལོག་ལ་ཕྱིར་ལོག་བྱེད་དུ་འཇུག་གི་ཡོད།</p>

<h2 id="གཞིགྲངསགཏིངཟབཞིབབཤེརdeep-package-inspection-dpiནིཅིཞིགཡིན">གཞི་གྲངས་གཏིང་ཟབ་ཞིབ་བཤེར་(Deep Package Inspection (DPI))ནི་ཅི་ཞིག་ཡིན།</h2>

<p>གཞི་གྲངས་གཏིང་ཟབ་ཞིབ་བཤེར་ནི། མ་ལག་དོ་དམ་པའམ་སྲིད་གཞུང་གི་དཔོན་རིགས་ལས་བྱེད་ཚོས་དྲ་བའི་བཞུར་རྒྱུན་དབྱེ་ཞིབ་བྱེད་པའི་ཆེད་དུ་བཀོལ་སྤྱོད་བྱེད་ཀྱིན་པའི་ཐབས་ལམ་ཞིག་ཡིན། ཟབ་ཐུམ་ཞིབ་བཤེར་གྱི་ཁྲོད་དུ། དྲ་བའི་བཞུར་རྒྱུན་གྱི་གཞི་གྲངས་ཁག་IP ཁ་བྱང་(ཡོངས་ཁུངས་དང་འགྲོ་ཡུལ།)་དང་གཞི་གྲངས་སོགས་ཆ་འཕྲིན་ཆུང་ངུའི་ནང་དུ་དབྱེ་ཡི་ཡོད། ཆ་འཕྲིན་ཆུང་ཆུང་དེ་དག་དབྱེ་ཞིབ་བྱས་ཏེ་འཚག་རྒྱག་ཡོད་ལ། དེས་དྲ་བའི་སྟེང་དུ་འགྲུལ་བཞུད་བྱེད་བཞིན་པའི་ཆ་འཕྲིན་ཁག་སྟངས་འཛིན་བྱེད་ཀྱི་ཡོད།</p>

<p><img src="/assets/img/hiw/deep-packet-inspection-1-1024x482.jpg" alt="/assets/img/hiw/deep-packet-inspection-1-1024x482.jpg" /></p>

<p>སྤྱིར་བཏང་གི་གཞི་གྲངས་འཚག་རྒྱག་པ་དང་མི་འདྲ་བར། གཞི་གྲངས་གཏིང་ཟབ་ཞིབ་བཤེར་གྱིས། ནམ་རྒྱུན་གྱི་ཞིབ་བཤེར་གྱི་ཁྲོད་དུ། འཚོལ་ཞིབ་དང་ངོས་འཛིན་བྱེད་མ་ཐུབ་པའི་དམིགས་བསལ་གྱི་ཨང་རྟགས་དང་ཆ་འཕྲིན་སོགས་ཀྱང་རྙེད་སོན་བྱུང་ཐུབ་ཀྱི་ཡོད།</p>

<table>
  <tbody>
    <tr>
      <td><strong>གསལ་བཤད།</strong></td>
    </tr>
    <tr>
      <td>གཞི་གྲངས་གཏིང་ཟབ་ཞིབ་བཤེར་གྱིས། ཁྱེད་རང་གི་ད་ལྟའི་ཉེན་སྲུང་ལྕགས་རི་དང་། བདེ་འཇགས་ཀྱི་མཉེན་ཆས་ཁག་རྙོག་འཛིངས་ཅན་དང་། དོ་དམ་བྱེད་ཁག་པོ་བཟོ་ཡི་ཡོད་ལ། དེའི་མཇུག་འབྲས་ལ་བརྟེན་ནས། ཁྱེད་རང་གི་དྲ་བའི་མྱུར་ཚད་དལ་དུ་གཏོང་གི་ཡོད།</td>
    </tr>
  </tbody>
</table>

<h2 id="རྗེསམཐུདཀྱིདྲིབཁག">རྗེས་མཐུད་ཀྱི་དྲི་བ་ཁག</h2>

<p>བདེ་འཇགས་མེད་པའི་དྲ་རྒྱ་དང་འབྲེལ་བའི་ཉེན་ཁ་གང་དག་ཡིན།</p>

<p>ཐབས་ལམ་ཁག་གང་དག་ཡིན།</p>


</article>
<!--

<aside class="related">
  <h3>Related posts</h3>
  <ul class="related-posts">
    
      <li>
        <a href="/2022/12/13/personal-com-pro_p16/">
          མི་སྒེར་གྱི་འབྲེལ་མཐུད་ཀྱི་གྲོས་མཐུན།
          <small><time datetime="2022-12-13T00:00:00+05:30">13 Dec 2022</time></small>
        </a>
      </li>
    
      <li>
        <a href="/2022/11/15/privacy-in-mobile-app_p30/">
          ཁ་པར་ནང་གི་བཀོལ་ཆས་ཀྱི་གསང་རྒྱ།
          <small><time datetime="2022-11-15T00:00:00+05:30">15 Nov 2022</time></small>
        </a>
      </li>
    
      <li>
        <a href="/2022/11/15/privacy-in-mobile-app_p29/">
          ཁ་པར་ནང་གི་བཀོལ་ཆས་ཀྱི་གསང་རྒྱ།
          <small><time datetime="2022-11-15T00:00:00+05:30">15 Nov 2022</time></small>
        </a>
      </li>
    
  </ul>
</aside>

-->
      </main>

      <footer class="footer">
        <small>
          &copy;
          <time datetime="2022-12-13T10:45:53+05:30"
            >2022</time
          >. All rights reserved.
        </small>
      </footer>
    </div>

    
  </body>
</html>
