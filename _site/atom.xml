<?xml version="1.0" encoding="utf-8"?>
<feed xmlns="http://www.w3.org/2005/Atom">

 <title>lamyig</title>
 <link href="/atom.xml" rel="self"/>
 <link href="http://localhost:4000/"/>
 <updated>2022-10-12T11:04:15+05:30</updated>
 <id>http://localhost:4000</id>
 <author>
   <name>Mark Otto</name>
   <email>markdotto@gmail.com</email>
 </author>

 
 <entry>
   <title>སྐུད་མེད་དྲ་བའི་ཁོངས་ཀྱི་སྐྱོན་ཆ།</title>
   <link href="http://localhost:4000/2022/10/12/wifi-vulnerabilities_p13/"/>
   <updated>2022-10-12T00:00:00+05:30</updated>
   <id>http://localhost:4000/2022/10/12/wifi-vulnerabilities_p13</id>
   <content type="html">&lt;h3 id=&quot;དམིགསཡུལ&quot;&gt;དམིགས་ཡུལ།&lt;/h3&gt;

&lt;p&gt;ཟབ་སྦྱོང་འདིའི་དམིགས་ཡུལ་གཙོ་བོ་ནི། སྤྱི་སྤྱོད་སྐུད་མེད་དྲ་བ་དང་། སོ་སྔོན་དང་སྒེར་གྱི་ཚ་གནད་སོགས་སྒེར་གྱི་དྲ་བའི་རིགས་བཀོལ་སྤྱོད་བྱས་པ་ལ་བརྟེན་ནས་བྱུང་བའི་ཉེན་ཁའི་སྐོར་དང་། སོ་སོའི་གསང་རྒྱ་དང་། བདེ་འཇགས་གཙིགས་སུ་བཟུང་བའི་ཐོག་ནས་རང་ཉིད་ཀྱི་གསང་བའི་གནས་ཚུལ་རིགས་གཞན་གྱི་ལག་ཏུ་ཇི་ལྟར་མ་ཤོར་བ་བྱེད་དགོས་མིན་སོགས་ཀྱི་སྐོར་ལ་ཤེས་རྟོགས་ཐུབ་པ་བཟོ་རྒྱུ་དེ་ཡིན། ཟབ་སྦྱོང་འདི་གྲུབ་པའི་རྗེས་སུ། ཁྱེད་ཀྱིས་སྐུད་མེད་དྲ་བའི་ཁོངས་ཀྱི་ཉེན་ཁ་ཡོང་སའི་སྐྱོན་ཆ་ཁག་ཧ་གོ་ཐུབ་ལ། གནད་དོན་དེ་དང་འབྲེལ་བའི་རང་ཉིད་ཀྱི་གནས་བབ་སྐོར་ལ་དཔྱད་ཞིབ་བྱེད་ཐུབ།དེ་མ་ཟད།  ཁྱེད་ཀྱིས་ཟབ་སྦྱོང་གི་ཁྲོད་དུ་མཁོ་སྤྲོད་བྱས་པའི་ལམ་སྟོན་ཁག་གི་རྗེས་སུ་ཤར་བསྐྱོད་བྱས་པའི་ཐོག་ནས་རང་ཉིད་ཀྱི་བདེ་འཇགས་སྲ་བརྟན་བཟོ་ཐུབ།&lt;/p&gt;

&lt;audio controls=&quot;&quot; src=&quot;/assets/audio/wifi-v/wifi-reader-1.mp3&quot; type=&quot;audio/mpeg&quot;&gt;&lt;/audio&gt;

&lt;h2 id=&quot;སྐུདམེདདྲབའིཁོངསཀྱིསྐྱོནཆ&quot;&gt;སྐུད་མེད་དྲ་བའི་ཁོངས་ཀྱི་སྐྱོན་ཆ།&lt;/h2&gt;
&lt;p&gt;&lt;strong&gt;ངོ་སྤྲོད།&lt;/strong&gt;
ས་གནས་ཀྱི་དྲ་བ་དེ་གློག་གི་དར་སྐུད་དང་ཡང་ན། སྐུད་མེད་དྲ་བ་བརྒྱུད་དེ་བསྐྲུན་ཆོག&lt;/p&gt;

&lt;p&gt;དྲ་སྦྲེལ་བྱེད་པའི་ཆེད་དུ། རྩིས་འཕྲུལ་ཞིག་གློག་གི་དར་སྐུད་བརྒྱུད་དེ་དྲ་རྒྱའི་ལམ་སྟོན་ཆས་ལ་མཐུད་དེ་དྲ་བའི་སྒྲིག་འགོད་བྱེད་པ་དེ། བདེ་འཇགས་ཀྱི་ཆ་ནས་ཁུངས་དག་པོ་དང་བརྟན་པོ་ཡིན་པར་ངོས་འཛིན་བྱེད་ཀྱི་ཡོད།&lt;/p&gt;

&lt;p&gt;སྐུད་མེད་དྲ་བ་ནི། སྐུད་མེད་ཀྱི་དྲ་བའི་གྲོས་མཐུན་ཞིག་ཡིན་ལ། ཡོ་ཆས་ཁག་གིས་གློག་སྐུད་བཀོལ་སྤྱོད་མ་བྱས་པར་སྐུད་མེད་ཀྱི་ཞབས་ཞུ་དེ་བརྒྱུད་དེ་འབྲེལ་མཐུད་བྱེད་པ་ཞིག་ལ་ཟེར། སྐུད་མེད་དྲ་བ་གསར་གཏོད་བྱས་པ་ནས་བཟུང་། འཕྲུལ་རིག་བདེ་འཇགས་སྐོར་གྱི་ཆེད་ལས་མི་སྣ་ཁག་གིས་སྐུད་མེད་དྲ་བའི་ཐོན་ཡོངས་རྫོགས་ཀྱི་ནང་ནས་སྐྱོན་ཆ་མང་པོ་ཞིག་གསར་རྙེད་བྱུང་ཡོད། སྐྱོན་ཆ་འདི་དག་ལ་སྐུད་མེད་དྲ་བའི་ཉེན་ཁ་ཡོང་སའི་གཞི་ཟེར། དྲ་ཇག་གམ་དྲ་ཐོག་གི་འཇབ་རྒོལ་པ་ཚོས་སྐུད་མེད་དྲ་བའི་ནང་གི་ཉེན་ཁ་ཡོང་སའི་གཞི་དེ་དག་བཀོལ་སྤྱོད་བྱས་པའི་ཐོག་ནས། ཁྱེད་རང་གི་ཡོ་ཆས་ཀྱི་ཁོངས་སུ་འཛུལ་ཐུབ་པ་མ་ཟད། ཁྱེད་ཀྱི་དྲ་སྟེང་གི་བྱེད་སྒོ་ཡོངས་རྫོགས་ལ་ལྐོག་ཉན་བྱེད་ཐུབ།&lt;/p&gt;

&lt;h3 id=&quot;སྐུདམེདདྲབའིལམསྟོནཆསནིཅིཞིགཡིན&quot;&gt;སྐུད་མེད་དྲ་བའི་ལམ་སྟོན་ཆས་ནི་ཅི་ཞིག་ཡིན།&lt;/h3&gt;
&lt;p&gt;སྐུད་མེད་དྲ་བའི་ལམ་སྟོན་ཆས་དེ་ཁྱིམ་ཚང་མང་པོ་ཞིག་གི་ནང་དུ་ཡོད། སྐུད་མེད་དྲ་བའི་ལམ་སྟོན་ཆས་ནི་མཁྲེགས་ཆས་ཤིག་ཡིན་ལ། དྲ་རྒྱ་མཁོ་སྤྲོད་བྱེད་མཁན་གྱིས་མཁྲེགས་ཆས་བཀོལ་སྤྱོད་བྱས་ཏེ། ཁྱེད་རང་ཁོང་ཚོའི་དྲ་ཐག་ལ་མཐུད་ཀྱི་ཡོད།&lt;/p&gt;

&lt;h3 id=&quot;སྐུདམེདདྲབའིཁོངསཀྱིསྐྱོནཆཁགཅིགནི&quot;&gt;སྐུད་མེད་དྲ་བའི་ཁོངས་ཀྱི་སྐྱོན་ཆ་ཁག་ཅིག་ནི།&lt;/h3&gt;
&lt;p&gt;&lt;strong&gt;སྔར་ཡོད་ཀྱི་སྒྲིག་འགོད།&lt;/strong&gt;&lt;/p&gt;

&lt;p&gt;&lt;img src=&quot;/assets/img/wifi-v/wifi-decault-config.jpg&quot; alt=&quot;/assets/img/wifi-v/wifi-decault-config.jpg&quot; /&gt;
མ་ལག་གང་རུང་ཞིག་གསར་དུ་ཉོ་བའི་སྐབས་སུ། དེ་དང་ཐོག་ནས་བཟོ་ལས་ཁང་གིས་སྒྲིག་འགོད་བྱས་ཡོད། སྐུད་མེད་དྲ་བའི་ལམ་སྟོན་ཆས་གསར་བ་ཞིག་རང་ཁྱིམ་དུ་འཛུགས་པའི་སྐབས་སུ། དེའི་ཐོ་འགོད་མིང་དང་གསང་ཚིག་སོགས། མ་ལག་དེ་བཟོ་སྐྲུན་བྱེད་མཁན་གྱི་ཚོང་ལས་སྡེ་ཁག་གང་རུང་གིས་མཁོ་སྤྲོད་བྱེད་ཀྱི་ཡོད། དེར་བརྟེན། སྔར་ཡོད་ཀྱི་སྒྲིག་འགོད་དེ་རང་ངོས་ནས་མ་བརྗེ་ཚེ། དེ་མི་གཞན་གྱིས་གོ་སྐབས་སུ་བཟུང་སྟེ་ཁྱེད་ལ་ལས་སླ་པོའི་ཐོག་ནས་འཇབ་རྒོལ་བྱེད་ཐུབ།&lt;/p&gt;

&lt;h3 id=&quot;ཁྲམཔའིསྐུདམེདདྲབའིམཐུདསྣེ&quot;&gt;ཁྲམ་པའི་སྐུད་མེད་དྲ་བའི་མཐུད་སྣེ།&lt;/h3&gt;
&lt;p&gt;ཁྲམ་པའི་སྐུད་མེད་དྲ་བའི་མཐུད་སྣེ་ནི། སྐུད་མེད་དྲ་བ་ཞིག་ཡིན་ལ། དེ་དྲ་བའི་དོ་དམ་པའི་ངོས་ནས་བསྐྲུན་མེད་ཀྱང་། དྲ་བ་དེའི་སྟེང་ནས་ལས་ཀ་བྱེད་ཀྱི་ཡོད། སྐུད་མེད་དྲ་བ་དེ་ལས་མི་གང་རུང་ངམ། ཡང་ན། དྲ་ཇག་གིས་གཡོ་ཇུས་ཀྱི་ཆེད་དུ་བསྐྲུན་ཡོད་སྲིད། སྐུད་མེད་དྲ་བའི་མཐུད་སྣེ་དེ་གཅིག་བྱས་ན། ཉེ་འགྲམ་གྱི་ཇ་ཁང་དང་། ཟ་ཁང་། གནམ་གྲུ་ཐང་། མགྲོན་ཁང་སོགས་ལའང་དབང་བའི་སྐུད་མེད་དྲ་བའང་ཡིན་སྲིད། སྐུད་མེད་དྲ་བ་མང་ཆེ་བའི་ཐུན་མོང་གི་བདེ་འཇགས་ཀྱི་ཉེན་ཁ་ཞིག་ནི། ཁྲམ་པའི་སྐུད་མེད་དྲ་བའི་མཐུད་སྣེ་ཆགས་ཀྱི་ཡོད་ལ། མཐུད་སྣེ་དེ་གཞི་གྲངས་རྐུ་འཁྱེར་དང་མ་ལག་སྟངས་འཛིན་སོགས་དྲ་ཐོག་གི་འཇབ་རྒོལ་ཁག་གི་ཁྲོད་དུ་བཀོལ་སྤྱོད་བྱེད་ཀྱི་ཡོད།&lt;/p&gt;

&lt;h3 id=&quot;wpa2-ཁོངསཀྱིསྐྱོནཆ&quot;&gt;WPA2 ཁོངས་ཀྱི་སྐྱོན་ཆ།&lt;/h3&gt;
&lt;p&gt;WPA2་ ནི་བདེ་འཇགས་ཀྱི་གྲོས་མཐུན་ཞིག་གམ། སྐུད་མེད་དྲ་བའི་ལམ་སྟོན་ཆས་ཁོངས་ཀྱི་སྒྲིག་འགོད་ཅིག་ཡིན་ལ། དེའི་ཁོངས་སུ་ཡོད་པའི་སྐྱོན་ཆ་ཁག་ལ་བར་མིའི་འཇབ་རྒོལ་བྱེད་སླ་བ་བ་ཡོད་ལ། འཇབ་རྒོལ་པས་དྲ་བའི་སྟེང་དུ་བརྒྱུད་གཏོང་བྱས་པའི་ཆ་འཕྲིན་ཁག་ལམ་རྐེད་ནས་བར་གཅོད་དང་རྐུ་འཁྱེར་བྱེད་ཐུབ་ཀྱི་ཡོད། དྲ་ཐོག་ཏུ་བརྒྱུད་གཏོང་བྱས་པའམ། ཁྱེད་རང་གི་ཡོ་ཆས་ཀྱི་སྟེང་དུ་ཉར་ཚགས་བྱས་ཡོད་པའི་ཐོབ་ཐང་ལག་འཁྱེར་གྱི་ཨང་གྲངས་དང་། བྱང་བུའི་ཨང་གྲངས་སོགས་སྒེར་གྱི་གནས་ཚུལ་མང་པོ་ཞིག་གཞན་གྱི་ལག་ཏུ་ཤོར་ཉེན་ཆེ།&lt;/p&gt;

&lt;h3 id=&quot;སྐུདམེདདྲབའིངོབོ&quot;&gt;སྐུད་མེད་དྲ་བའི་ངོ་བོ།&lt;/h3&gt;
&lt;p&gt;སྐུད་མེད་དྲ་བའི་ལམ་སྟོན་ཆས་ཀྱིས་གནས་ཚུལ་མང་པོ་ཞིག་དྲ་བའི་ཕྱོགས་ཚང་མར་ཡོངས་བསྒྲགས་བྱེད་ཀྱི་ཡོད་སྟབས། དེ་སྐྱོན་ཆ་ཞིག་ཆགས་ཀྱི་ཡོད། གང་ཡིན་ཞེ་ན། དྲ་ཐོག་གི་འཇབ་རྒོལ་པས་གནས་ཚུལ་དེ་དག་བར་གཅོད་བྱེད་སྲིད་ལ། དྲ་སྟེང་དུ་འགྲུལ་བཞུད་བྱེད་ཀྱི་ཡོད་པའི་གནས་ཚུལ་ཁག་གི་གསང་བ་ཕྱི་ལ་ཤོར་དུ་འཇུག་སྲིད།&lt;/p&gt;

&lt;h3 id=&quot;སྤྱིསྤྱོདསྐུདམེདདྲབའམ-རིནམེདཀྱིསྐུདམེདདྲབ&quot;&gt;སྤྱི་སྤྱོད་སྐུད་མེད་དྲ་བའམ། རིན་མེད་ཀྱི་སྐུད་མེད་དྲ་བ།&lt;/h3&gt;
&lt;p&gt;སྤྱི་སྤྱོད་སྐུད་མེད་དྲ་བ་ནི། གནམ་ཐང་དང་། ཟ་ཁང་། མགྲོན་ཁང་། འཚིག་ཇ་ཁང་། དཔེ་མཛོད་ཁང་། མེ་འཁོར་འབབ་ཚིགས། སྤྱི་གླིང་སོགས་སུ་རིན་མེད་ཐོག་བཀོལ་སྤྱོད་བྱེད་ཆོག་པའི་སྐུད་མེད་དྲ་བ་ལ་ཟེར། སྤྱི་སྤྱོད་སྐུད་མེད་དྲ་བ་བརྒྱུད་དེ་ཁྱེད་ཀྱི་དྲ་ཐོག་གི་བྱེད་སྒོ་ཁག་ལ་སོ་ལྟ་དང་སྟངས་འཛིན་བྱེད་ཐུབ་ལ། རིན་ཐང་བྲལ་བའི་སྒེར་གྱི་གསང་བའི་གནས་ཚུལ་མང་པོའང་རྐུ་འཁྱེར་བྱེད་ཐུབ།&lt;/p&gt;

&lt;p&gt;&lt;img src=&quot;/assets/img/wifi-v/public-space-free-wifi.jpg&quot; alt=&quot;/assets/img/wifi-v/public-space-free-wifi.jpg&quot; /&gt;
སྤྱི་སྤྱོད་སྐུད་མེད་དྲ་བ་ཁག་བདེ་འཇགས་མིན། སྐུད་མེད་དྲ་བ་ཁ་ཤས་ཀྱིས་གསང་ཚིག་བརྒྱུད་དེ་ཁྱེད་རང་དྲ་བར་མཐུད་དུ་འཇུག་གི་ཡོད་རུང་། སྐུད་མེད་དྲ་བའི་ཞབས་ཞུ་མཁོ་སྤྲོད་མཁན་གྱིས་ཁྱེད་རང་གི་དྲ་ཐོག་གི་བྱེད་སྒོ་ཁག་ལ་སྟངས་འཛིན་དང་སོ་ལྟ་བྱེད་ཐུབ། སྐུད་མེད་དྲ་བའི་ཞབས་ཞུ་མཁོ་སྤྲོད་མཁན་ཁ་ཤས་ཀྱིས་སྐུད་ཡོད་འདྲ་མཉམ་གསང་རྒྱ་ཟེར་བའི་གསང་སྡོམ་གྱི་ཐོན་རྙིང་པ་དེ་བཀོལ་སྤྱོད་བྱེད་ཀྱི་ཡོད། སྐུད་ཡོད་འདྲ་མཉམ་གསང་རྒྱ་ནི་སྐུད་མེད་དྲ་བའི་གསང་རྒྱའི་གྲོས་མཐུན་ཐོན་རིམ་དང་པོ་དེ་ཡིན་ལ། དེས་བདེ་འཇགས་ཀྱི་ཚད་གཞི་ཆེས་དམའ་ཤོས་དེ་མ་གཏོགས་མཁོ་སྤྲོད་བྱེད་ཀྱི་མེད། གང་ཡིན་ཞེ་ན། གྲོས་མཐུན་དེའི་ཁྲོད་དུ་ག་དུས་ཡིན་ཡང་གསང་སྡོམ་གྱི་ལྡེ་མིག་གཅིག་པ་བཀོལ་གྱི་ཡོད། དེ་བས། ལྐོག་ཉན་བྱེད་མཁན་གྱི་དྲ་ཇག་ཅིག་གིས་གཞི་གྲངས་དབྱེ་ཞིབ་གང་མཚམས་ཞིག་བྱས་ན། གསང་སྡོམ་གྱི་ལྡེ་མིག་དེ་རང་འགུལ་མཉེན་ཆས་ཤིག་གིས་སྐར་མ་ཁ་ཤས་ཀྱི་ནང་དུ་གཏོར་ཐུབ་ཀྱི་ཡོད།&lt;/p&gt;

&lt;p&gt;སྤྱི་སྤྱོད་སྐུད་མེད་དྲ་བ་དེ་གསང་སྡོམ་གྱི་གྲོས་མཐུན་ཐོན་གསར་ཤོས་ཀྱིས་སྲུང་སྐྱོབ་བྱས་ཡོད་རུང་། དེའི་ཁོངས་སུ་སྐྱོན་ཆ་ཡོད་པས། དྲ་ཇག་ཁ་ཤས་ཀྱིས་ཉེ་འགྲམ་གྱི་ས་གནས་ཤིག་ཏུ་སྐུད་མེད་དྲ་བའི་མཐུད་སྣེ་རྫུན་མ་ཞིག་བསྐྲུན་ཏེ། ཁྱེད་རང་དེའི་ནང་དུ་འཛུལ་ཐབས་སུ་གཡོ་ཇུས་བཤམས་ཏེ། འབྲེལ་མཐུད་བར་གྱི་མི་གཞན་པའི་འཇབ་རྒོལ་ཟེར་བ་དེ་རྩོམ་གྱི་ཡོད། དྲ་བའི་བཞུར་རྒྱུན་ལ་བར་གཅོད་བྱེད་མཁན་གྱི་མི་དེས་ཁྱེད་རང་གི་ཡོ་ཆས་ནས་དྲ་བའི་ཞབས་ཞུ་ཆས་ཀྱི་ནང་དུ་བརྒྱུད་ཀྱི་ཡོད་པའི་ཡིག་ཆ་ཡོངས་རྫོགས་མཐོང་ཐུབ་ཀྱི་ཡོད་པས། གསང་བའི་གནད་དོན་གལ་ཆེན་གྱི་སྒང་ལ་ཡིག་ཆ་བརྒྱུད་གཏོང་བྱེད་ཀྱི་ཡོད་ཚེ། ཧ་ཅང་ཉེན་ཁ་ཆེན་པོ་ཆགས་ཀྱི་ཡོད།&lt;/p&gt;

&lt;p&gt;སྤྱི་སྤྱོད་སྐུད་མེད་དྲ་བར་སྤྱོད་སྒོ་ཆེན་པོ་ཡོད་ངེས་རུང་། དྲ་ཐོག་གི་འཇབ་རྒོལ་པས་ཡོ་བྱད་ཁ་ཤས་བཀོལ་ཏེ་ཁྱེད་རང་གི་དྲ་མྱུལ་གྱི་ལོ་རྒྱུས་ལ་ལྐོག་ལྟ་བྱེད་ཐུབ། “HTTP”’ ཡི་གསང་སྡོམ་མེད་པའི་དྲ་ཚིགས་རིགས་བཀོལ་སྤྱོད་བྱས་ན། ཁྱེད་རང་སྒེར་གྱི་གནས་ཚུལ་དང་དངུལ་ཁང་གི་གསང་བ་སོགས་གཞན་གྱིས་ལས་སླ་པོའི་ཐོག་ནས་རྐུ་འཁྱེར་བྱེད་ཐུབ།&lt;/p&gt;

&lt;audio controls=&quot;&quot; src=&quot;/assets/audio/wifi-v/wifi-reader-2.mp3&quot; type=&quot;audio/mpeg&quot;&gt;&lt;/audio&gt;

&lt;h2 id=&quot;སྤྱིསྤྱོདསྐུདམེདདྲབའིསྟེངདུརངཉིདཇིལྟརསྲུངསྐྱོབབྱེདདགོས-&quot;&gt;སྤྱི་སྤྱོད་སྐུད་མེད་དྲ་བའི་སྟེང་དུ་རང་ཉིད་ཇི་ལྟར་སྲུང་སྐྱོབ་བྱེད་དགོས།-:&lt;/h2&gt;
&lt;p&gt;&lt;strong&gt;༡)་སྤྱི་སྤྱོད་སྐུད་མེད་དྲ་བ་བཀོལ་སྤྱོད་བྱེད་པའི་སྐབས་སུ་རྟོག་བཟོས་མི་སྒེར་དྲ་བ་བཀོལ་སྤྱོད་བྱོས།&lt;/strong&gt;
སྤྱི་སྤྱོད་སྐུད་མེད་དྲ་བ་བཀོལ་སྤྱོད་བྱས་ན་ཉེན་ཁ་ཡོད་པར་དགོངས་ཚེ། སའེ་ཧྥོན་དང་། ལྒང་བཞུ། ཕུག་ལམ་གྱི་དོམ་སོགས་རྟོག་བཟོས་མི་སྒེར་བཀོལ་སྤྱོད་བྱེད་པའི་བསམ་བློའི་གྲ་སྒྲིག་བྱོས། མཉེན་ཆས་འདི་དག་གིས་སྒེར་གྱི་དྲ་བ་ཞིག་བསྐྲུན་གྱི་ཡོད་སྟབས། ཁྱེད་རང་གི་གཞི་གྲངས་ཁག་གསང་སྡོམ་བྱས་ཏེ། དེ་དག་དྲ་བའི་ནང་དུ་ཡོད་སྲིད་པའི་འཇབ་རྒོལ་པ་དང་སྐུད་མེད་དྲ་བ་མཁོ་སྤྲོད་བྱེད་མཁན་ལ་མཐོང་དུ་མི་འཇུག&lt;/p&gt;

&lt;p&gt;&lt;strong&gt;༢)་ཁྱེད་རང་གི་སྐུད་མེད་དྲ་བའི་སྒྲིག་འགོད་ལ་དོ་དམ།&lt;/strong&gt;
ཁྱེད་རང་གི་ཡོ་ཆས་དེ་རང་འགུལ་གྱི་ཐོག་ནས་ཉེ་འགྲམ་གྱི་སྐུད་མེད་དྲ་བ་ཁག་ལ་མ་མཐུད་པའི་ཆེད་དུ། ཡོ་ཆས་ནང་གི་སྐུད་མེད་དྲ་བའི་སྒྲིག་འགོད་ལ་དོ་དམ་བྱེད་དགོས། དེ་ལྟར་བྱས་ན། རང་གིས་ཧ་མ་གོ་བའི་ཐོག་ནས་སོ་སོའི་ཁ་པར་ཉེ་འགྲམ་གྱི་སྐུད་མེད་དྲ་བ་ཡོད་ཚད་མཐུད་འགྲོ་བའི་ཉེན་ཁ་དེ་མེད་པར་བཟོ་ཐུབ།&lt;/p&gt;

&lt;p&gt;ཁྱེད་རང་གི་ཡོ་ཆས་ནང་གི་རང་འགུལ་གྱི་འབྲེལ་མཐུད་ཟེར་བའི་གདམ་ག་དེ་སྒོ་བརྒྱབ་ན། ཁྱེད་ཀྱི་ཡོ་ཆས་དེ་སྐུད་མེད་དྲ་བ་ཡོད་ཚད་ལ་རང་འགུལ་གྱི་ཐོག་ནས་མཐུད་མི་ཐུབ།&lt;/p&gt;

&lt;p&gt;ལག་ལེན་འདིའི་ཁྲོད་དུ། ཁྱེད་རང་གི་རྩིས་འཕྲུལ་དང་ཡོ་ཆས་ཁག་འཇབ་རྒོལ་གྱི་ཉེན་ཁ་ལས་སྐྱོབ་ཐུབ། དཔེར་ན། ཁྱེད་ཀྱིས་སོ་སོའི་ཡོ་ཆས་དེ་“free WiFi”ཟེར་བའི་རིན་མེད་ཀྱི་སྤྱི་སྤྱོད་སྐུད་མེད་དྲ་བ་ཞིག་ལ་མཐུད་མྱོང་ཡོད་པ་དང་། དྲ་ཐོག་གི་འཇབ་རྒོལ་པ་ཞིག་གིས་“free WiFi”ཟེར་བའི་སྐུད་མེད་དྲ་བ་རྫུན་མ་ཞིག་བསྐྲུན་པའི་དབང་དུ་བཏང་བ་ཡིན་ན། ཁྱེད་ཀྱིས་སོ་སོའི་ཡོ་ཆས་ཀྱི་སྐུད་མེད་དྲ་བ་དེ་རང་འགུལ་གྱི་ཐོག་ནས་མཐུད་འགྲོ་བའི་གདམ་ག་དེ་སྒོ་བརྒྱབ་མེད་ཚེ། ཁྱེད་ཀྱི་ཡོ་ཆས་དེ་རང་འགུལ་གྱི་ཐོག་ནས་“free WiFi”ཟེར་བའི་སྐུད་མེད་དྲ་རྫུན་མ་དེར་མཐུད་འགྲོ་ཡི་ཡོད་སྟབས། ཁྱེད་རང་གི་ཡོ་ཆས་བརྒྱུད་ནས་བཏང་བའི་གཞི་གྲངས་ཁག་ལ་ཉེན་ཁ་འབྱུང་གི་ཡོད།&lt;/p&gt;

&lt;p&gt;&lt;strong&gt;༣)དྲ་ཚིགས་ཁག་ལ་HTTPS ཡོད་མེད་གཟིགས།&lt;/strong&gt;
ཁྱེད་ཀྱིས་དྲ་ཚིགས་ཤིག་སྟེ། དཔེར་ན། www.baidu.com ལྟ་བུ་ཁ་འབྱེད་པའི་སྐབས་སུ། དྲ་ཚིགས་གང་དེའི་མདུན་དུ་སྒོ་ལྕགས་སམ་ཟྭའི་རྟགས་ཤིག་ཡོད་མེད་ཞིབ་ལྟ་བྱས་ཏེ། དྲ་ཚིགས་དེ་བདེ་འཇགས་ཡིན་མིན་ཁག་ཐེག་བྱེད་དགོས། དྲ་ཚིགས་གང་དེའི་མདུན་དུ། “HTTP” གཅིག་པུ་མ་གཏོགས་མེད་ཚེ། དྲ་ཚིགས་དེའི་ནང་དུ་སྒེར་གྱི་གསང་བ་དང་འབྲེལ་བའི་གནས་ཚུལ་རིགས་རྩ་བ་ནས་ཡར་འཇུག་བྱེད་མི་རུང་། ཁྱེད་རང་གི་དྲ་རྒྱ་བཤེར་ཆས་ལ་བཙན་གྱིས་HTTPS བཀོལ་སྤྱོད་བྱེད་དུ་འཇུག་པའི་ཐབས་ལམ་ཞིག་ནི། ཁྱེད་རང་གི་དྲ་རྒྱ་བཤེར་ཆས་ཀྱི་ནང་དུ། HTTPS Everywhere ཁ་སྣོན་ཡོ་ཆས་དེ་ཁ་སྣོན་བྱེད་རྒྱུ་དེ་རེད། ཁ་སྣོན་ཡོ་ཆས་དེ་ཁི་རོམ (Chrome) དང་ཧྥ་ཡར་ཧྥོག་སི་( Firefox)། ཨོ་ཕི་ར(Opera) ཨན་ཌོ་ཡོ་ཆས་ཀྱི་ཧྥ་ཡར་ཧྥོག་སི་( Firefox)་བཤེར་ཆས་བཅས ་ཀྱི་ནང་དུ་ཁ་སྣོན་བྱེད་ཆོག&lt;/p&gt;

&lt;p&gt;ཧ་གོ་དགོས་པ་ཞིག་ལ། ངྲ་ཚིགས་གང་རུང་གི་ཆ་ཤས་ཚང་མར་གསང་སྡོམ་ནུས་ཡོད་བཟོས་པ་ཡིན་ན། ད་གཟོད་HTTPS Everywhere ཟེར་བའི་ཁ་སྣོན་ཡོ་ཆས་དེས་ལས་ཀ་བྱེད་ཀྱི་ཡོད།&lt;/p&gt;

&lt;p&gt;&lt;strong&gt;༤)་ཆོག་མཆན་མེད་པའི་ལྐོག་འཛུལ་ལ་འགོག་སྲུང་བྱོས།&lt;/strong&gt;
&lt;img src=&quot;/assets/img/wifi-v/༢ྀསཏེཔས.jpg&quot; alt=&quot;/assets/img/wifi-v/༢ྀསཏེཔས.jpg&quot; /&gt;
ཁྱེད་ཀྱིས་སྤྱོ་སྤྱོད་སྐུད་མེད་དྲ་བ་བཀོལ་སྤྱོད་བྱེད་པའི་སྐབས་སུ། དྲ་ཇག་ཚོས་ཁྱེད་རང་གི་གསང་ཚིག་རྐུ་ཐུབ་སྲིད། ཁྱེད་རང་གི་སྲུང་སྐྱོབ་ཀྱི་ཚད་གཞི་གོང་མཐོང་གཏོང་བའི་ཐབས་ལམ་ཞིག་ནི། ཆ་རྐྱེན་གཉིས་ཀྱི་ར་སྤྲོད་ཀྱི་གདམ་ག་དེ་ནུས་ཡོད་བཟོ་རྒྱུ་དེ་རེད། ཞུབས་ཞུ་དེ་ནུས་ཡོད་བཟོས་པ་ཡིན་ན། དེས་བདེ་འཇགས་ཀྱི་རིམ་པ་འཕར་མ་ཞིག་ཁ་སྣོན་བྱས་ཏེ། ཁྱེད་ཀྱིས་སྤྱི་སྤྱོད་སྐུད་མེད་དྲ་བ་བཀོལ་སྤྱོད་བྱེད་པའི་སྐབས་སུ། མི་ཞིག་གིས་ཁྱེད་ཀྱི་གསང་ཚིག་བརྐུས་ཡོད་རུང་། ཁྱེད་ཀྱི་ཁ་པར་ནང་གི་ཡིག་ཟམ་ལ་སོགས་པའི་ནང་དུ་འཛུལ་མ་ཐུབ་པ་བཟོ་ཡི་ཡོད། ནམ་རྒྱུན་ཁྱེད་རང་ཡིག་ཟམ་སོགས་ཀྱི་ནང་དུ་འཛུལ་བའི་རིམ་པ་འཕར་མ་ཞིག་ཁ་པར་དང་འཕྲིན་ཐུང་གི་ལམ་ནས་འབྱོར་གྱི་ཡོད། ཁྱེད་ཀྱིས་གོ་རིམ་དེ་བརྒྱུད་ནས་རང་རང་གི་དྲ་ཐོག་གི་ཁ་བྱང་ཁག་གི་ནང་དུ་འཛུལ་དགོས་ཀྱི་ཡོད།&lt;/p&gt;

&lt;p&gt;&lt;strong&gt;༥) མ་ལག་དང་བཀོལ་ཆས་ཁག་གསར་སྣོན་བྱོས།&lt;/strong&gt;
མ་ལག་ཁོངས་ཀྱི་བདེ་འཇགས་ཀྱི་སྐྱོན་ཆ་ཁག་ལེགས་བཅོས་བྱས་ཚར་བའི་མ་ལག་ཐོན་གསར་པ་སླེབས་མ་ཐག་ཏུ། སོ་སོའི་མཉེན་ཆས་ཁག་གསར་སྣོན་བྱེད་དགོས། མཉེན་ཆས་ཁོངས་ཀྱི་སྐྱོན་ཆ་དག་སེལ་བྱས་པ་དེ་དུས་ཐོག་ཏུ་གསར་སྣོན་བྱེད་མ་ཐུབ་ན། བདེ་འཇགས་ཀྱི་དཀའ་ངལ་རྒྱུན་དུ་འབྱུང་ངེས་པ་མ་ཟད། ཁྱེད་རང་གི་ཡོ་ཆས་ལ་སྲུང་སྐྱོབ་ཀྱི་ཁྱད་ཆོས་གསར་པ་ཁག་ཁ་སྣོན་བྱེད་མི་ཐུབ་པས་ཉེན་ཁ་ཆེ།&lt;/p&gt;

&lt;h2 id=&quot;འཁྱེརབདེདྲབ&quot;&gt;འཁྱེར་བདེ་དྲ་བ།&lt;/h2&gt;
&lt;p&gt;སྐུད་མེད་དྲ་བའི་ལམ་སྟོན་ཆས་ཙམ་མ་ཟད། ང་ཚོས་ཁ་པར་བརྒྱུད་དེ་དྲ་རྒྱར་མཐུད་ཐུབ་ཀྱི་ཡོད།  སོ་སྔོན་དང་། སྒེར་གྱི་ཚ་གནད་སོགས་ནི་ཁ་པར་ནང་གི་ཁྱད་ཆོས་ཁག་ཅིག་ཡིན་ལ། ཁྱད་ཆོས་དེ་དག་གིས་འཛད་སྤྱོད་པར་རང་རང་གི་ཁ་པར་ནས་མི་གཞན་གྱི་ཡོ་ཆས་ཁག་གི་ནང་དུ་དྲ་རྒྱ་མཁོ་སྤྲོད་བྱེད་དུ་འཇུག་གི་ཡོད།&lt;/p&gt;

&lt;p&gt;སྒེར་གྱི་ཚ་གནད་ནི་ཅི་ཞིག་ཡིན། 
&lt;img src=&quot;/assets/img/wifi-v/ththering-1-1024x560.jpg&quot; alt=&quot;/assets/img/wifi-v/ththering-1-1024x560.jpg&quot; /&gt;
སྒེར་གྱི་ཚ་གནད་ནི། USB གློག་སྐུད་དང་། སོ་སྔོན། སྐུད་མེད་དྲ་བ་བཅས་ཀྱི་ལམ་ཁ་བརྒྱུད་དེ། ཁྱེད་རང་གི་ཁ་པར་དེ་སོ་སོའི་རྩིས་འཕྲུལ་གྱི་ཆེད་དུ་སྐུད་མེད་ལམ་སྟོན་ཆས་ལྟ་བུར་བཀོལ་སྤྱོད་བྱེད་པའི་བརྒྱུད་རིམ་ལ་ཟེར།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན།&lt;/strong&gt; ཁྱེད་རང་གི་མཚོ་སྔོན་པོའི་རྩྭ་ཐང་དུ་འགྲུལ་བསྐྱོད་བྱེད་སྐབས་ཀྱི་ལམ་བར་དུ། ཁྱེད་རང་གི་རྩིས་འཕྲུལ་དེ་དྲ་རྒྱར་མཐུད་དགོས་བྱུང་ཡང་། ཉེ་འགྲམ་དུ་སྐུད་མེད་དྲ་བ་གང་ཡང་མ་རྙེད། འོན་ཀྱང་། ཁྱེད་རང་གི་ཁ་པར་ནང་དུ་དྲ་རྒྱ་ཡོད་སྟབས། གནས་སྟངས་དེའི་ཁྲོད་དུ། ཁྱེད་ཀྱིས་སྒེར་གྱི་ཚ་གནད་ཀྱི་ཁྱད་ཆོས་དེ་བཀོལ་སྤྱོད་བྱས་ཏེ། USB གློག་སྐུད་དང་། སོ་སྔོན། སྐུད་མེད་དྲ་བ་བཅས་ཀྱི་གདམ་ག་གང་རུང་བརྒྱུད་དེ་ཁྱེད་རང་གི་ཁ་པར་དེ་རྩིས་འཕྲུལ་ལ་སྦྲེལ་ཡོད་ལ། ཁྱེད་རང་གི་རྩིས་འཕྲུལ་གྱིས་ཁ་པར་ནང་དུ་ཡོད་པའི་དྲ་རྒྱ་བཀོལ་ཏེ་དྲ་སྦྲེལ་བྱས་ཡོད།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;p&gt;ནམ་རྒྱུན་དྲ་ཐོག་གི་འཇབ་རྒོལ་པ་ཚོ་བརྟན་པོ་མེད་པའི་སྤྱི་སྤྱོད་སྐུད་མེད་དྲ་བའི་ཁོངས་སུ་སྦས་ཏེ། སྤྱི་སྤྱོད་སྐུད་མེད་དྲ་བར་མཐུད་ཡོད་པའི་ཡོ་ཆས་ཀྱི་སྟེང་ནས་བཏང་བའི་གནས་ཚུལ་ཁག་ལ་འཇབ་རྒོལ་བྱེད་པར་སྒུག་ནས་བསྡད་ཡོད། སྒེར་གྱི་ཚ་གནད་ནི། སྤྱི་སྤྱོད་སྐུད་མེད་དྲ་བའི་ཚབ་ཏུ་བཀོལ་སྤྱོད་བྱས་ན་བཟང་བའི་དྲ་སྦྲེལ་གྱི་གདམ་ག་གཞན་ཞིག་ཡིན། སྤྱི་སྤྱོད་སྐུད་མེད་དྲ་བ་དང་བསྡུར་ན། སྒེར་གྱི་ཚ་གནད་ཀྱི་དྲ་སྦྲེལ་བརྒྱུད་ནས་གཏོང་ལེན་བྱས་པའི་གནས་ཚུལ་ཁག་བརྟན་པོ་ཡིན།&lt;/p&gt;

&lt;p&gt;བདེ་འཇགས་ཡོད་པའི་ཐོག་ནས་ཁྱེད་རང་གི་ཁ་པར་ནང་གི་ཚ་གནད་ཇི་ལྟར་བཀོལ་དགོས།&lt;/p&gt;

&lt;p&gt;ངེས་པར་དུ་དགོས་གལ་བྱུང་ན་མ་གཏོགས། སྒེར་གྱི་ཚ་གནད་མ་བཀོལ།&lt;/p&gt;

&lt;p&gt;རང་ཉིད་ཀྱིས་ཡིད་ཆེས་བྱེད་སའི་མི་ཁོ་ནར་དྲ་རྒྱ་མཁོ་སྤྲོད་བྱོས།&lt;/p&gt;

&lt;p&gt;ཚ་གནད་བརྒྱུད་དེ་དྲ་སྦྲེལ་བྱེད་ཆོག་པའི་དུས་ཡུན་ལ་ཚད་བཀག་བཟོས། དཔེར་ན། གལ་ཏེ། ཚ་གནད་ལ་སྙན་ཐོ་ཞིག་ཡར་ཞུ་བྱེད་དུ་འཇུག་དགོས་ཚེ། ཚ་གནད་ཁ་ཕྱེ། སྙན་ཐོ་ཐོངས། དེ་ནས་ཚ་གནད་སྒོ་རྒྱོབ།&lt;/p&gt;

&lt;p&gt;་ཆོག་མཆན་སྤྲད་པའི་ཡོ་ཆས་ཁག་ཁོ་ནར་མ་གཏོགས་མཐུད་དུ་མི་འཇུག་ཟེར་བའི་གདམ་ག་དེ་གལ་ཏེ་ཁྱེད་རང་གི་ཁ་པར་གྱིས་རྒྱབ་སྐྱོར་བྱེད་ཀྱི་ཡོད་ཚེ། ཁྱད་ཆོས་དེ་ནུས་ལྡན་བཟོས།&lt;/p&gt;

&lt;p&gt;གལ་ཏེ་ཁྱེད་ཀྱིས་སྒེར་གྱི་ཚ་གནད་བརྒྱུད་དེ་དུས་ཡུན་རིང་པོར་དྲ་རྒྱ་མཁོ་སྤྲོད་བྱས་ཚེ། མཚམས་མཚམས་ལ་ཡོ་ཆས་གང་དག་རང་ཉིད་ཀྱི་ཚ་གནད་ལ་མཐུད་ཡོད་མེད་ཞིབ་ལྟ་བྱེད་དགོས། ཁྱེད་རང་གིས་ངོ་མི་ཤེས་པའི་ཡོ་ཆས་སམ། ཡང་ན། ཡོ་ཆས་ཧ་ཅང་མང་པོ་ཞིག་ཁྱེད་རང་གི་ཚ་གནད་ལ་མཐུད་ཡོད་པ་དོ་སྣང་བྱུང་ཚེ། ལམ་སེང་ཁ་པར་གྱི་ཚ་གནད་སྒོ་རྒྱག་པའམ། ཡང་ན། དེའི་གསང་ཚིག་ངེས་པར་དུ་བརྗེ་དགོས།&lt;/p&gt;

&lt;p&gt;དུས་རྒྱུན་དུ་ཁྱེད་རང་གི་ཚ་གནད་ཀྱི་གསང་ཚིག་བརྗེ་དགོས། དེ་ལྟར་བྱས་ན། དེ་སྔོན་མཐུད་མྱོང་བའི་ཡོ་ཆས་ཁག་བསྐྱར་དུ་འབྲེལ་མཐུད་བྱེད་དུ་མི་འཇུག་པས། དྲ་ཐོག་གི་ཉེན་ཁ་ཇེ་ཆུང་དུ་གཏོང་ཐུབ།&lt;/p&gt;
&lt;ul&gt;
  &lt;li&gt;ཁྱེད་ཀྱིས་མི་གཞན་ཞིག་གི་ཁ་པར་གྱི་ཚ་གནད་བཀོལ་ཏེ། དྲ་སྦྲེལ་བྱེད་ཀྱི་ཡོད་ཚེ།  རྟོག་བཟོས་མི་སྒེར་དྲ་བ་(VPN)བཀོལ་སྤྱོད་བྱེད་པར་བསམ་ཞིབ་བྱོས། མི་གཞན་པ་གང་རུང་ཞིག་གི་དྲ་བ་བཀོལ་སྤྱོད་བྱེད་པའི་སྐབས་སུ། ཁྱེད་ཀྱིས་ངེས་པར་དུ་རྟོག་བཟོས་མི་སྒེར་དྲ་བ་བཀོལ་སྤྱོད་བྱེད་དགོས།&lt;/li&gt;
&lt;/ul&gt;

&lt;h3 id=&quot;སོསྔོནནིཅིཞིགཡིན&quot;&gt;སོ་སྔོན་ནི་ཅི་ཞིག་ཡིན།&lt;/h3&gt;
&lt;p&gt;སོ་སྔོན་ནི་སྐུད་མེད་འབྲེལ་མཐུད་ཀྱི་ཆ་ཤས་གལ་ཆེན་ཞིག་ཡིན་ལ། དེས་ཁྱབ་ཚད་ཆུང་བའི་རླུང་འཕྲིན་བརྒྱུད་གཏོང་གི་ཆེད་དུ། གློག་ནུས་དང་རིན་གོང་གཉིས་ཀ་ཆུང་བའི་ཐབས་ལམ་ཞིག་མཁོ་སྤྲོད་བྱེད་ཀྱི་ཡོད། སོ་སྔོན་དང་ལྷག་པར་སོ་སྔོན་གློག་ནུས་དམའ་བོ་དེ། རིག་ནུས་སྒྲ་སྒམ་དང་། རིག་ནུས་ཆུ་ཚུད་སོགས་དྲ་རྒྱའི་ཡོ་ཆས་ཁག་འབྲེལ་མཐུད་བྱེད་སྤྱད་ཀྱི་འཕྲུལ་ཆས་ཁྱབ་ཆེ་ཤོས་དེ་ཆགས་ཡོད།&lt;/p&gt;

&lt;p&gt;སོ་སྔོན་གྱི་སྤྱིར་བཏང་གི་བདེ་འཇགས་ཀྱི་དཀའ་ངལ་ཁག&lt;/p&gt;

&lt;p&gt;བྷི་ལོ་བྷ་གྷིན(Bluebugging ) ནི། སོ་སྔོན་དང་འབྲེལ་བའི་སྐྱོན་ཆ་ཞིག་ཡིན་ལ། སྐྱོན་ཆ་དེ་བརྒྱུད་དེ། དྲ་ཐོག་གི་འཇབ་རྒོལ་པས་ལྟག་སྒོ་ཞིག་བསྐྲུན་གྱི་ཡོད་པ་དང་། ཁོང་ཚོས་ལྟག་སྒོ་དེ་བཀོལ་སྤྱོད་བྱས་པའི་ཐོག་ནས། འཇབ་རྒོལ་ཕོག་ཡུལ་གྱི་མི་དེའི་ཁ་པར་དང་རྩིས་འཕྲུལ་སོགས་ནས་མི་གཞན་ལ་ཁ་པར་དང་འཕྲིན་ཐུང་གཏོང་ཐུབ་ཀྱི་ཡོད། བྷི་ལོ་བྷ་གྷིན་ཟེར་བ་དེ་ཧ་ཅང་ཉེན་ཁ་ཆེན་པོ་ཡོད་པའི་རྒྱུ་མཚན་ནི། ཁ་པར་དང་རྩིས་འཕྲུལ་གྱི་བདག་པོས། སོ་སོའི་ཡོ་ཆས་ཁག་གནོད་ཚབས་ཆེ་བའི་དམིགས་ཡུལ་གང་རུང་གི་ཆེད་དུ་བཀོལ་སྤྱོད་བྱས་པ་ཧ་གོ་མི་ཐུབ།&lt;/p&gt;

&lt;p&gt;བྷི་ལོ་སི་ནར་ཧྥིན(Bluesnarfing)ནི། གང་ཟག་སྒེར་གྱི་ཆོག་མཆན་མེད་པར་སོ་སྔོན་བརྒྱུད་དེ་གཞི་གྲངས་རྐུ་འཁྱེར་བྱེད་པ་ཞིག་ལ་ཟེར། དྲ་ཐོག་གི་འཇབ་རྒོལ་པ་ཚོས་ནམ་རྒྱུན་བྷི་ལོ་བྷ་གྷིན་དང་བྷི་ལོ་སི་ནར་ཧྥིན་གཉིས་ཀྱི་ཐབས་ལམ་མཉམ་དུ་སྦྲེལ་ཏེ། མི་སྒེར་གྱི་ཡོ་ཆས་ཁོངས་ཀྱི་འཛུལ་ཏེ། དེའི་ནང་གི་འཕྲིན་ཐུང་དང་། འབྲེལ་མི། གསང་གྲངས། ཁ་པར་གྱི་གནས་ཚུལ་སོགས་རྐུ་འཁྱེར་བྱེད་ཀྱི་ཡོད།&lt;/p&gt;

&lt;p&gt;སོ་སྔོན་དང་འབྲེལ་བའི་བདེ་འཇགས་ཀྱི་ཉེན་ཁ་ཇི་ལྟར་ཆུང་དུ་གཏོང་དགོས།&lt;/p&gt;

&lt;h3 id=&quot;བཀོལསྤྱོདབྱེདཀྱིམེདཔའིསྐབསསུསྒོརྒྱགདགོས&quot;&gt;བཀོལ་སྤྱོད་བྱེད་ཀྱི་མེད་པའི་སྐབས་སུ་སྒོ་རྒྱག་དགོས།&lt;/h3&gt;
&lt;p&gt;འཇབ་རྒོལ་པས་སོ་སྔོན་དུས་ཡུན་རིང་པོར་ཁ་ཕྱེ་ནས་བཞག་ཡོད་པའི་མི་ཚོའི་ཡོ་ཆས་ལ་འཇབ་རྒོལ་བྱེད་ངེས། དེ་བས། སོ་སྔོན་བཀོལ་གྱི་མེད་པའི་སྐབས་སུ་སྒོ་རྒྱོབ། འདིས་འཇབ་རྒོལ་གྱི་ཉེན་ཁ་ཆུང་དུ་གཏོང་ཐུབ།&lt;/p&gt;

&lt;p&gt;ཡོ་ཆས་གསར་སྣོན་བྱེད་དགོས།&lt;/p&gt;

&lt;p&gt;ཁྱེད་རང་གི་ཁ་པར་གྱི་ཉེར་སྤྱོད་མ་ལག་དང་དེའི་ཁོངས་ཀྱི་སོ་སྔོན་སོགས་ཀྱི་མཉེན་ཆས་ཐོན་རིམ་གསར་པ་སླེབས་པའི་སྐབས་སུ་ངེས་པར་དུ་གསར་སྣོན་བྱེད་དགོས། ཐོན་རིམ་གསར་པས་མ་ལག་དང་མཉེན་ཆས་ཁོངས་ཀྱི་སྐྱོན་ཁ་ཁག་དག་སེལ་བྱེད་ཀྱི་ཡོད་པས། བདེ་འཇགས་ཀྱི་ཉེན་ཁ་འགོག་སྲུང་བྱེད་ཐུབ། མཉེན་ཆས་གསར་སྣོན་མ་བྱས་ཚེ། ཁྱེད་རང་དྲ་ཇག་ཚོའི་འཇབ་རྒོལ་གྱི་དམིགས་འབེན་དུ་འགྱུར་ཉེན་ཆེ།&lt;/p&gt;

&lt;p&gt;ཡིད་ཆེས་ཡོད་སའི་ཡོ་ཆས་ཁོ་ནར་མཐུད།&lt;/p&gt;

&lt;p&gt;སོ་སྔོན་བཀོལ་སྤྱོད་བྱེད་པའི་སྐབས་སུ། རང་ཉིད་ཀྱི་ཁ་པར་དེ་སོ་སོས་ངོ་ཤེས་པའི་ཡོ་ཆས་ཁོ་ནར་མ་གཏོགས་མ་མཐུད། དེ་མ་ཟད།གཞི་གྲངས་རྐུ་འཁྱེར་གྱི་ཉེན་ཁ་ཆུང་དུ་གཏོང་བའི་ཆེད་དུ། ཡོ་ཆས་གཞན་པ་དེས་ཀྱང་སོ་སྔོན་གྱི་མཉེན་ཆས་ཐོན་གསར་ཤོས་དེ་བཀོལ་སྤྱོད་བྱེད་ཀྱི་ཡོད་པའི་ཁག་ཐེག་བྱོས།&lt;/p&gt;

&lt;p&gt;མ་ལག་གསར་གཏོད་བྱེད་མཁན་དང་ཐོན་རྫས་གསར་སྐྲུན་བྱེད་མཁན་ཚོས། ཡོ་ཆས་སྤྱི་དང་། ནང་སྒོས་སུ་སོ་སྔོན་གྱི་འབྲེལ་མཐུད་ཡར་རྒྱས་གཏོང་ཐབས་སུ་འབད་བརྩོན་བྱེད་ཀྱི་ཡོད། འོན་ཀྱང་། དྲ་ཐོག་གི་འཇབ་རྒོལ་པ་ཚོས་གཞི་གྲངས་ཀྱི་འཕྲུལ་ཆས་དང་ལག་རྩལ་གསར་པ་ཁག་བརྒྱུད་དེ་ཁྱེད་རང་གི་ཡོ་ཆས་ལ་འཇབ་རྒོལ་བྱེད་སྲིད།&lt;/p&gt;

&lt;p&gt;མི་མང་པོ་ཞིག་གིས་རང་ཉིད་ཀྱི་ཁ་པར་ནང་གི་སོ་སྔོན་སྒོ་རྒྱག་རྒྱུ་དྲན་པ་བརྗེད་པའམ། ཡང་ན། དེའི་སྐོར་གྱི་ཉེན་ཁ་ཧ་མ་གོ་བའི་དབང་གིས། དྲ་ཇག་ཚོས་སོ་སྔོན་གྱི་འཇབ་རྒོལ་ཁག་ལས་སླ་པོའི་ཐོག་ནས་རྩོམ་ཐུབ་ཀྱི་ཡོད། གང་ལྟར། གོང་དུ་བརྗོད་ཟིན་པ་བཞིན། བདེ་འཇགས་དང་འབྲེལ་བའི་གསར་བྱུང་གི་ཉེན་ཁའི་སྐོར་ལ་ཧ་གོ་བ་བྱེད་རྒྱུ་དེ་གལ་ཆེ། གལ་ཏེ། ཁྱེད་ཀྱིས་བདེ་འཇགས་ཀྱི་ལམ་སྟོན་ཁག་ལ་ཉན་འཇོག་བྱས་ཚེ། ཁྱེད་ཀྱི་ཡོ་ཆས་ཁག་ལ་གཞན་གྱིས་འཇབ་རྒོལ་ཐེབས་སྲིད་པའི་གོ་སྐབས་ཉུང་དུ་གཏོང་ཐུབ།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;གསལ་བཤད་།&lt;/strong&gt;&lt;/td&gt;
    &lt;/tr&gt;
    &lt;tr&gt;
      &lt;td&gt;སོ་སོའི་གསང་རྒྱའི་ཆེད་དུ། རྟོག་བཟོས་མི་སྒེར་དྲ་བའི་ལམ་ཁ་གཅིག་པུར་གཞི་བཅོལ་མི་རུང་། རྟོག་བཟོས་མི་སྒེར་དྲ་བ་གཅིག་པུས་ཁྱེད་ལ་གསང་རྒྱ་ཆ་ཚང་ཞིག་མཁོ་སྤྲོད་བྱེད་མི་ནུས། ཁྱེད་རང་གི་ཡོ་ཆས་སྔ་ས་ནས་གཞན་གྱི་སྟངས་འཛིན་འོག་ཤོར་ཚར་ཡོད་ཚེ། ཉེན་ཁའི་རིགས་ཞི་འཇམ་དུ་གཏོང་ཐབས་ཀྱི་ལམ་སྟོན་ཁག་བརྩི་འཇོག་བྱས་རུང་མུ་མཐུད་ནས་ཉེན་ཁར་འཕྲད་ངེས།&lt;/td&gt;
    &lt;/tr&gt;
  &lt;/tbody&gt;
&lt;/table&gt;
</content>
 </entry>
 
 <entry>
   <title>དྲ་རྒྱའི་བྱེད་ལས་ཇི་ལྟར་རྩོམ་གྱི་ཡོད་དམ།</title>
   <link href="http://localhost:4000/2022/10/07/how-internet-works_p17/"/>
   <updated>2022-10-07T00:00:00+05:30</updated>
   <id>http://localhost:4000/2022/10/07/how-internet-works_p17</id>
   <content type="html">&lt;h3 id=&quot;དམིགསཡུལ&quot;&gt;དམིགས་ཡུལ།&lt;/h3&gt;

&lt;h3 id=&quot;ཟབསྦྱོངགིདུསཡུན&quot;&gt;ཟབ་སྦྱོང་གི་དུས་ཡུན།&lt;/h3&gt;

&lt;p&gt;&lt;strong&gt;ཅིའི་ཕྱིར་དྲ་རྒྱའི་བྱེད་ལས་ཇི་ལྟར་རྩོམ་གྱི་ཡོད་མེད་སྐོར་ཧ་གོ་བར་བྱེད་རྒྱུ་དེ་གལ་ཆེན་པོ་ཆགས་ཀྱི་ཡོད།&lt;/strong&gt;
ང་ཚོའི་བར་གྱི་གནས་སྟངས་ལ་ཧེ་བག་ཡོད་ངེས་ཀྱང་། སྤྱི་ཡོངས་ཀྱི་ཐོག་ནས་ཚང་མ་དྲ་རྒྱ་བརྒྱུད་དེ་ཕན་ཚུན་ལ་སྦྲེལ་བའི་དུས་རབས་ཤིག་གི་ཁྲོད་དུ་འཚོ་སྡོད་བྱེད་ཀྱི་ཡོད། དྲ་རྒྱ་ལ་བརྟེན་ཚད་ཤུགས་ཆེ་རུ་ཕྱིན་པ་དེས་ང་ཚོའི་མི་སྐྱེལ་སྟངས་ལ་གནམ་ས་བླ་འོག་བརྗེ་བ་ལྟ་བུའི་འགྱུར་བ་ཆེན་པོ་བསྐྲུན་ཡོད། ང་ཚོའི་ཁྲོད་ཀྱི་མི་མང་པོ་ཞིག་དངོས་སུ་ཁྲོམ་རར་བསྐྱོད་དེ་ཅ་ལག་ཉོ་བ་ལས། དྲ་ཐོག་གི་ཉོ་ཚོང་ལ་དགའ་མོས་མང་བ་བྱེད་ཀྱི་ཡོད། ང་ཚོའི་ལག་མགོར་བཏགས་ཡོད་པའི་ཆུ་ཚོད་དང་། ང་ཚོའི་ཁྱིམ་དུ་ཡོད་པའི་གཟུགས་མཐོང་བརྙན་འཕྲིན་སོགས་ཀྱི་ཁྱད་ཆོས་གསར་པ་ཁག་ལོངས་སྤྱོད་བྱེད་པར། ཡོ་ཆས་དེ་དག་དྲ་རྒྱར་མཐུད་དགོས་ཀྱི་ཡོད་ལ། ཨ་ལེ་དངུལ་གཏོང་ཞབས་ཞུ་(ཀྲི་ཧྥུ་པའོ)ལྟ་བུའི་དྲ་ཐོག་གི་དངུལ་སྤྲོད་ཀྱི་གདམ་གའི་རིགས་ཀྱིས་ཉིན་རྒྱུན་འཚོ་བའི་ཁྲོད་དུ་བཀོལ་སྤྱོད་བྱེད་ཀྱི་ཡོད་པའི་ཤོག་དངུལ་གྱི་ཚབ་བྱས་ཡོད། དེ་མ་ཟད། སྐད་འཕྲིན་བརྒྱུད་དེ་གྲོགས་པོ་དང་ནང་མི་སོགས་འབྲེལ་མཐུད་བྱེད་པ་དང་། འཁྱུག་དབྱངས་དང་། མགྱོགས་འཕྲིན་སོགས་ཀྱི་ནང་གི་སྤྲོ་སྣང་ལྡན་པའི་བརྙན་ཐུང་རིགས་ལྟ་བར། མི་སྒེར་གྱི་ཁ་པར་ནང་དུ་དྲ་རྒྱ་དགོས་ཀྱི་ཡོད་པས། མི་ཕན་ཚུན་བར་འབྲེལ་བ་བྱེད་པའི་ཆེད་དུ་བཀོལ་བཞིན་པའི་ཁ་པར་ནང་དུ་དྲ་རྒྱ་མེད་ཚེ། ཁ་པར་གཏན་ནས་མེད་པ་དང་འདྲ་བོ་ཆགས་ཀྱི་ཡོད།&lt;/p&gt;

&lt;p&gt;དྲ་ཐོག་གི་བྱེད་སྒོ་འདི་དག་ཡོངས་རྫོགས་ཀྱི་ཁྲོད་དུ།  ང་ཚོས་ཕན་ཚུན་བར་འཕྲིན་ཐུང་དང་། པར་རིས། བརྙན་ཐུང་། སྒེར་གྱི་དངུལ་ཁང་གི་གནས་ཚུལ། དེ་བཞིན། རིན་ཐང་ཆེ་ཞིང་། གསང་བའི་རང་བཞིན་གྱི་ཡིག་ཆ་མང་པོ་ཞིག་ཀྱང་གཏོང་རེས་བྱས་ཏེ། ཡིག་ཆ་དེ་དག་བོར་བརླག་འགྲོ་བ་དང་། གཞན་གྱིས་རྐུ་འཁྱེར་བྱེད་པའི་ཉེན་ཁ་བསྐྲུན་གྱི་ཡོད་པ་མ་ཟད། ཐ་ན། ཡིག་ཆ་དེ་དག་བརྒྱུད་དེ། དངོས་སུ་མི་གཞན་ལ་གནོད་པའང་སྐྱེལ་གྱི་ཡོད། དེར་བརྟེན། དྲ་རྒྱས་ང་ཚོར་ཉེན་ཁའི་རིགས་གང་དག་བསྐྲུན་གྱི་ཡོད་མེད་དང་།  ཉེན་ཁ་དེ་དག་ལ་གདོང་ལེན་ཇི་ལྟར་བྱེད་དགོས་མིན་སྐོར་ངོས་འཛིན་ཐོབ་པར། དྲ་རྒྱའི་བྱེད་ལས་རྩོམ་སྟངས་ག་འདྲ་ཡིན་མིན་ཧ་གོ་བར་བྱེད་རྒྱུ་དེ་གལ་ཆེན་པོ་ཡིན།&lt;/p&gt;

&lt;p&gt;དྲ་རྒྱའི་བྱེད་ལས་རྩོམ་སྟངས་སྐོར་གྱི་ཟབ་སྦྱོང་འདི་བརྒྱུད་དེ། ཁྱེད་ཀྱིས་དྲ་རྒྱ་ནི་ཅི་ཞིག་ཡིན་མིན་དང་། གསང་སྡོམ་གྱི་གོ་དོན་ག་རེ་ཡིན་མིན། དེ་བཞིན་གསང་སྡོམ་བྱས་ཡོད་པའི་གཞི་གྲངས་དང་། གསང་སྡོམ་བྱས་མེད་པའི་གཞི་གྲངས་རིགས་དྲ་རྒྱ་བརྒྱུད་དེ་ཇི་ལྟར་འགྲུལ་བཞུད་བྱེད་ཀྱི་ཡོད་མེད་སོགས་ཤེས་རྟོགས་ཡོང་ཐུབ་ལ། ང་ཚོ་ཉེན་ཁའི་གནས་སུ་སྐྱེལ་མཁན་གྱི་དྲ་བའི་ཁོངས་ཀྱི་སྐྱོན་ཆ་གང་དུ་ཡོད་མེད་ཀྱང་སློབ་སྦྱོང་བྱེད་ཐུབ། ཟབ་སྦྱོང་འདིའི་ཁྲོད་དུ་ངོ་སྤྲོད་བྱས་པའི་བརྗོད་གཞི་ཁག་གིས། དྲ་ནང་གི་ཉེན་ཁར་གཡོལ་ཐབས་དང་། སོ་སོ་རང་ཉིད་དང་རང་ཉིད་ཀྱི་གཞི་གྲངས་སྲུང་སྐྱོབ་བྱེད་ཕྱོགས་སོགས་ཐེ་བའི་འབྱུང་འགྱུར་གྱི་ཟབ་སྦྱོང་ཁག་གི་སྔོན་འགྲོའི་སྡིངས་ཆ་བསྐྲུན་གྱི་ཡོད།&lt;/p&gt;

&lt;h2 id=&quot;དྲབནིཅིཞིགཡིན&quot;&gt;དྲ་བ་ནི་ཅི་ཞིག་ཡིན།&lt;/h2&gt;
&lt;p&gt;&lt;code class=&quot;language-plaintext highlighter-rouge&quot;&gt;དུས་ཡུན་སྐར་མ་༡༠།&lt;/code&gt;&lt;/p&gt;

&lt;p&gt;དྲ་རྒྱ་ནི་ཅི་ཞིག་ཡིན་མིན་སྐོར་མ་བསླབ་པའི་སྔོན་དུ། ང་ཚོས་དྲ་བ་ནི་ཅི་ཞིག་ཡིན་མིན་ཧ་གོ་དགོས། འབྲེལ་མཐུད་དང་གཞི་གྲངས་བརྒྱུད་གཏོང་གི་ཆེད་དུ་ཡོ་ཆས་(ཁ་པར་དང་རྩིས་འཕྲུལ་སོགས)གཉིས་སམ། ཡང་ན། དེ་ལས་མང་བ་ཕན་ཚུན་ལ་སྦྲེལ་བའི་སྐབས་སུ་དྲ་བ་ཞིག་ཆགས་ཀྱི་ཡོད། དྲ་བ་ཞིག་གི་ནང་དུ་ཡོད་པའི་ཡོ་ཆས་དེ་དག་དར་སྐུད་དང་ཡང་སྐུད་མེད་དྲ་བ་བརྒྱུད་ནས་ཕན་ཚུན་ལ་སྦྲེལ་ཡོད་སྲིད།&lt;/p&gt;

&lt;p&gt;གལ་ཏེ། ཁྱེད་ལ་འགྲེལ་བཤད་འཕར་མ་དགོས་ཚེ། དྲ་བ་ནི། གཞི་གྲངས་རིགས་བརྒྱུད་གཏོང་བྱེད་པའི་ཆེད་དུ། རྩིས་འཕྲུལ་དང་། དྲ་བའི་ཞབས་ཞུ་ཆས། དྲ་བའི་ཡོ་ཆས། དེ་བཞིན། མཐེབ་གཞོང་དང་། ཙི་ཙི། འཆར་ཆས་སོགས་མཉམ་དུ་སྦྲེལ་ཡོད་པ་ཞིག་གམ། ཡང་ན། ཕན་ཚུན་ལ་འབྲེལ་མཐུད་བྱས་ཡོད་པའི་ཡོ་ཆས་ཀྱི་ཚོགས་ལ་གོ&lt;/p&gt;

&lt;p&gt;དྲ་བ་ནི། རྩིས་འཕྲུལ་གྱི་ཚོམས་ཤིག་ཡིན། ཁྱེད་ཀྱིས་སོ་སོའི་ཉེ་འགྲམ་དུ་མཐོང་བའི་དྲ་བའི་དཔེ་མཚོན་ཁ་ཤས་ནི།
སྐུད་མེད་དྲ་བ་བེད་སྤྱད་དེ། ཁ་པར་དང་རྩིས་འཕྲུལ་སྐུད་མེད་ཀྱི་དྲ་རྒྱའི་ལམ་སྟོན་ཆས་ལ་མཐུད་པ།
ལས་ཁུངས་ཀྱི་རྩིས་འཕྲུལ་གློག་སྐུད་དང་ཡང་ན། སྐུད་མེད་དྲ་བ་བརྒྱུད་དེ་པར་འདེབས་འཕྲུལ་ཆས་ལ་མཐུད་པ།
ཁྱེད་རང་གི་སྐུད་མེད་དྲ་བའི་ལམ་སྟོན་ཆས་དང་མོ་ཌེམ་གཉིས་གློག་སྐུད་བརྒྱུད་དེ་མཐུད་པ།&lt;/p&gt;

&lt;p&gt;&lt;img src=&quot;/assets/img/hiw/fig1-bo-1024x498.jpg&quot; alt=&quot;assets/img/hiw/fig1-bo-1024x498.jpg&quot; /&gt;&lt;/p&gt;

&lt;h2 id=&quot;དྲརྒྱནིཅིཞིགཡིན&quot;&gt;དྲ་རྒྱ་ནི་ཅི་ཞིག་ཡིན།&lt;/h2&gt;
&lt;p&gt;&lt;code class=&quot;language-plaintext highlighter-rouge&quot;&gt;དུས་ཡུན་སྐར་མ་༢༠།&lt;/code&gt;
འབྲེལ་མཐུད་བྱས་པའི་ཡོ་ཆས་ཁག་ཕན་ཚུན་བར་གཞི་གྲངས་བརྒྱུད་གཏོང་གི་ཆེད་དུ་ཡོ་ཆས་(ཁ་པར་དང་རྩིས་འཕྲུལ་སོགས)གཉིས་སམ། ཡང་ན། དེ་ལས་མང་བ་ཕན་ཚུན་ལ་སྦྲེལ་བའི་སྐབས་སུ་དྲ་བ་ཞིག་ཆགས་ཀྱི་ཡོད།&lt;/p&gt;

&lt;p&gt;གཞི་གྲངས་རིགས་བརྒྱུད་གཏོང་བྱེད་པའི་ཆེད་དུ། རྩིས་འཕྲུལ་དང་། དྲ་བའི་ཞབས་ཞུ་ཆས། དྲ་བའི་ཡོ་ཆས་སོགས་མཉམ་དུ་སྦྲེལ་ཡོད་པ་ཞིག་གམ། ཡང་ན། ཕན་ཚུན་ལ་འབྲེལ་མཐུད་བྱས་ཡོད་པའི་ཡོ་ཆས་ཀྱི་ཚོགས་ཤིག་ལ་དྲ་བ་ཟེར་ཞིང་། དེ་འདྲ་བའི་དྲ་བས་གྲུབ་པའི་རྒྱལ་སྤྱིའི་རང་བཞིན་གྱི་འབྲེལ་མཐུད་ཀྱི་མ་ལག་ཅིག་ལ་དྲ་རྒྱ་ཟེར། དྲ་རྒྱས་དྲ་བ་དང་ཡོ་ཆས་བར་གྱི་འབྲེལ་མཐུད་ལ་རན་པའི་དྲ་བའི་གྲོས་མཐུན་ཤིག་(TCP/IP))བཀོལ་སྤྱོད་བྱེད་ཀྱི་ཡོད།&lt;/p&gt;

&lt;p&gt;བརྒྱུད་གཏོང་ཚོད་འཛིན་གྲོས་མཐུན་དང་། དྲ་བའི་གྲོས་མཐུན། (TCP/IP)&lt;/p&gt;

&lt;p&gt;དེ་ཡང་མི་རྣམས་ཀྱིས་སྤྱི་ཚོགས་ཀྱི་གྲོས་མཐུན་བརྒྱུད་དེ་མི་གཞན་ལ་འབྲེལ་བ་བྱེད་པའམ། སྤྱོད་པ་ཚུལ་བཞིན་བྱེད་པ་ལྟར། རྩིས་འཕྲུལ་ཕན་ཚུན་བར་འབྲེལ་མཐུད་བྱེད་སའི་ཐུན་མོང་གི་ལམ་ཁ་ཞིག་དགོས་རྒྱུ་དེ་གལ་ཆེན་པོ་ཡིན། དེང་སང་། རྩིས་འཕྲུལ་དག་གིས། TCP/IP(བརྒྱུད་གཏོང་ཚོད་འཛིན་གྲོས་མཐུན་དང་། ཡང་ན། དྲ་བའི་གྲོས་མཐུན།)བརྒྱུད་དེ་ཕན་ཚུན་ལ་འབྲེལ་མཐུད་བྱེད་ཀྱི་ཡོད།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན།&lt;/strong&gt; – ཚོང་རྟགས་འདྲ་མིན་གྱི་ཡོ་ཆས་བཟོ་མཁན་ཚོས། TCP/IP(བརྒྱུད་གཏོང་ཚོད་འཛིན་གྲོས་མཐུན་དང་། ཡང་ན། དྲ་བའི་གྲོས་མཐུན།)བརྒྱུད་དེ་ཕན་ཚུན་ལ་འབྲེལ་མཐུད་དང་། གཞི་གྲངས་བརྒྱུད་གཏོང་བྱེད་ཀྱི་ཡོད། དྲ་བའི་གྲོས་མཐུན་དེ་མེད་ཚོ། ཡོ་ཆས་ཤིག་གིས་ཡོ་ཆས་གཞན་ཞིག་བརྒྱུད་ནས་བཏང་བའི་ཆ་འཕྲིན་གྱི་ནང་དོན་ཧ་གོ་མི་ཐུབ་པས། ཕན་ཚུན་ལ་འབྲེལ་མཐུད་བྱེད་མི་ནུས།&lt;/td&gt;
    &lt;/tr&gt;
    &lt;tr&gt;
      &lt;td&gt;– གལ་ཏེ། ཁང་པ་ཞིག་གི་ནང་དུ། ལྷ་སའི་མི་ཞིག་དང་། པེ་ཅིན་གྱི་མི་ཞིག མགོ་ལོག་གི་མི་ཞིག་བཅས་ཁྱོན་མི་གསུམ་ལྷན་དུ་འཛོམས་ཡོད་ཚེ། མི་དེ་གསུམ་ཀས་ཡུལ་སྐད་མི་འདྲ་བ་གསུམ་ཤོད་ཀྱི་ཡོད། དེར་བརྟེན། མི་དེ་གསུམ་ཀས་ཕན་ཚུན་ལ་གོ་བརྡ་སྤྲོད་པར་རྒྱའི་སྤྱི་སྐད་དེ་བཀོལ་དགོས་ཀྱི་ཡོད། དེ་ཡང་། བརྒྱུད་གཏོང་ཚོད་འཛིན་གྲོས་མཐུན་དང་། ཡང་ན། དྲ་བའི་གྲོས་མཐུན་བརྒྱུད་དེ། ཡོ་ཆས་ཕན་ཚུན་འབྲེལ་མཐུད་བྱེད་དུ་འཇུག་པའམ། གོ་བརྡ་འཕྲོད་དུ་འཇུག་པ་བཞིན། སྤྱི་སྐད་ཅིག་བཀོལ་སྤྱོད་བྱེད་པ་ནི་གྲོས་མཐུན་ཞིག་ཡིན།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;h2 id=&quot;ip-ཁབྱངནིཅིཞིགཡིན&quot;&gt;IP ཁ་བྱང་ནི་ཅི་ཞིག་ཡིན།&lt;/h2&gt;
&lt;p&gt;དྲ་བར་མཐུད་པའི་ཡོ་ཆས་ཚང་མར་ཐུན་མིན་གྱི་ངོ་རྟགས་རེ་ཡོད། འདི་དག་གི་ཁོངས་སུ། ང་ཚོས་བཀོལ་སྤྱོད་བྱེད་བཞིན་པའི་ཡོ་ཆས་ཁག་དང་། ང་ཚོས་ལྟ་ཀློག་བྱ་སའི་དྲ་ཚིགས་ཁག  ང་ཚོས་རྒྱུན་དུ་སྤྱོད་བཞིན་པའི་བཀོལ་ཆས་སོགས་འདུས་ཡོད། ང་ཚོས་འཕྲིན་ཡིག་ཅིག་སྦྲག་ཁང་བརྒྱུད་ནས་གཏོང་བའི་སྐབས་སུ། གཏང་ཡུལ་གྱི་མི་དེའི་ཁ་བྱང་འབྲི་དགོས་པ་བཞིན།  རྩིས་འཕྲུལ་ཁག་གིས་ཡོ་ཆས་ཚང་མར་ཡོད་པའི་ཐུན་མིན་གྱི་ངོ་རྟགས་དེ་བེད་སྤྱད་དེ། དྲ་བ་ཞིག་གི་སྟེང་དུ་ཡོད་པའི་དམིགས་བཀར་གྱི་རྩིས་འཕྲུལ་དང་་ཡོ་ཆས་ཁག་ལ་གཞི་གྲངས་གཏོང་གི་ཡོད། རྩིས་འཕྲུལ་དང་་ཡོ་ཆས་ཁག་ལ་ཡོད་པའི་ཐུན་མིན་གྱི་ངོ་རྟགས་དེར་IP ཁ་བྱང་ཞེས་འབོད་ཀྱི་ཡོད། IP ཁ་བྱང་ལ་པར་གཞི་མ་འདྲ་བ་གཉིས་ཡོད་དེ། དེ་དག་ནི། IP Version 4 (IPv4) དང་།  IP Version 6 (IPv6) གཉིས་ཡིན་ནོ།།&lt;/p&gt;

&lt;p&gt;ཁྱེད་རང་གི་ཡོ་ཆས་ཀྱི་IPཁ་བྱང་ག་རེ་ཡིན་མིན་དྲ་ཚིགས་འདི་བརྒྱུད་ནས་ལྟ་ཆོག &lt;a href=&quot;https://www.whatismyip.com/&quot;&gt;https://www.whatismyip.com/&lt;/a&gt;.&lt;/p&gt;

&lt;p&gt;&lt;img src=&quot;/assets/img/hiw/ip.png&quot; alt=&quot;assets/img/hiw/ip.png&quot; /&gt;&lt;/p&gt;

&lt;p&gt;འཛད་སྤྱོད་པ་དང་། དེ་བཞིན། IP ཁ་བྱང་མི་འདྲ་བ་གཉིས་ཡོད་པའི་རྩིས་འཕྲུལ་ཁག་ཕན་ཚུན་མགོ་ཉོག་མ་ཡོང་བའི་ཆེད་དུ། ཁོངས་མིང་མ་ལག་(DNS)གིས་ཁ་པར་ཨང་གྲངས་ཀྱི་ཐོ་གཞུང་གི་དེབ་ཆུང་ལྟ་བུའི་དགོས་དམིགས་འགྲུབ་ཀྱི་ཡོད། དྲ་བའི་འཛད་སྤྱོད་པ་ཞིག་གིས། དྲ་ཚིགས་ཤིག་གི་ཁོངས་མིང་ཤག་གནས་(ཁ་བྱང་)གཏགས་པའི་སྐབས་སུ། ཁ་པར་ཨང་གྲངས་ཀྱི་ཐོ་གཞུང་གི་དེབ་ཆུང་དེས་ཁྱེད་རང་གི་འབྲེལ་གཏུག་བྱ་ཡུལ་གྱི་གྲོགས་པོ་ཚོའི་ཁ་པར་ཨང་གྲངས་སྟོན་གྱི་ཡོད་པ་ལྟར། ཁོངས་མིང་མ་ལག་(DNS)གིས། ཁོངས་མིང་དང་སྦྲེལ་ཡོད་པའི་IP ཁ་བྱང་མཁོ་འདོན་བྱེད་ཀྱི་ཡོད།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན།&lt;/strong&gt; གལ་ཏེ་ཁྱེད་རང་གིས་པའེ་ཏུའུ་དྲ་ཚིགས་ལྟ་ཀློག་བྱེད་དགོས་པའི་དབང་དུ་བཏང་ཚེ། ཁ་པར་གྱི་དྲ་རྒྱ་བཤེར་ཆས་ཀྱི་ནང་དུ། པའེ་ཏུའུ་དྲ་ཚིགས་ཀྱི་ཁོངས་མིང་ཤག་གནས་(ཁ་བྱང་) www.baidu.comའདི་གཏགས་དགོས་ཀྱི་ཡོད། དེང་སང་། འཛད་སྤྱོད་པས་ལས་སླ་པོའི་སྒོ་ནས་དྲན་ཐུབ་པའི་ཆེད་དུ་ཁོངས་མིང་ཤག་གནས་(ཁ་བྱང་)་འདི་བཟོས་པ་རེད། འོན་ཀྱང་། རྩིས་འཕྲུལ་ཁག་གིས་IP ཁ་བྱང་(གྲངས་ཀ)ཁོ་ན་མ་གཏོགས་ངོས་འཛིན་བྱེད་མི་ཐུབ་ལ། དེས་རྩིས་འཕྲུལ་ཁག་ལ་དྲ་ཚིགས་ལྟ་ཀློག་གི་རེ་སྐུལ་གྱི་ཁུངས་དང་དེའི་འགྲོ་ཡུལ་གྱི་གནས་སོགས་གང་ཡིན་མིན་ཐད་ཀྱི་ལམ་སྟོན་གསལ་པོ་གནང་གི་ཡོད། རྩིས་འཕྲུལ་ཁག་ལ་ཆ་མཚོན་ན། www.baidu.com(ཁོངས་མིང་ཤག་གནས།)་ནི། 39.156.69.79 (IP ཁ་བྱང་།)་ཆགས་ཀྱི་ཡོད། ཁོངས་མིང་ཤག་གནས་ནི། འབྲེལ་གཏུག་བྱེད་ཡུལ་གྱི་མི་ཚོའི་མིང་དང་འདྲ་ལ།  IP ཁ་བྱང་ནི། མི་དེ་ཚོའི་ཁ་པར་ཨང་གྲངས་དང་འདྲའོ།།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;p&gt;&lt;img src=&quot;/assets/img/hiw/what-is-an-ip-address-1024x603.jpg&quot; alt=&quot;assets/img/hiw/what-is-an-ip-address-1024x603.jpg&quot; /&gt;&lt;/p&gt;

&lt;p&gt;ཁྱེད་ཀྱིས་དྲ་རྒྱ་བཤེར་ཆས་ཀྱི་ནང་དུ། དྲ་ཚིགས་གང་རུང་གི་ཁོངས་མིང་ཤག་གནས་གཏགས་ཏེ། སོ་སོའི་རྩིས་འཕྲུལ་(ཁ་པར)གྱི་མཐེབ་གཞོང་སྒང་གི་ENTER སྒང་ལ་མནན་ཚར་བའི་དུས་སྐབས་ནས། དྲ་ཚིགས་གང་དེ་ཁྱེད་རང་གི་ཡོ་ཆས་ཀྱི་འཆར་ངོས་སུ་མངོན་མ་འོང་བའི་བར་དུ་ག་རེ་འབྱུང་གི་ཡོད་མེད་སྐོར་ལ་བསམ་བློ་བཏང་ཨེ་མྱོང་།  སྤྱིར་དྲ་ཚིགས་ཤིག་ཁ་འབྱེད་པར་སྐར་ཆ་གཅིག་གཉིས་ཙམ་ཞིག་མ་གཏོགས་འགོར་གྱི་མེད་ཀྱང་། དྲ་ཚིགས་གང་དེར་ལྟ་ཀློག་བྱེད་པའི་རེ་སྐུལ་དེ་དྲ་བའི་སྣེ་ཁ་ཤས་ནས་ཕར་འགྲོ་ཚུར་འོང་བྱེད་ཀྱི་ཡོད། ཁྱེད་རང་གིས་བཀོལ་སྤྱོད་བྱེད་ཀྱི་ཡོད་པའི་ཞབས་ཞུ་དང་། ཁྱེད་ཀྱིས་རེ་སྐུལ་ཞུ་ཡུལ་གྱི་དྲ་ཚིགས་ལ་གཞིར་བཞག་པའི་ཐོག་ནས། དྲ་ཚིགས་ལྟ་ཀློག་གི་རེ་སྐུལ་དེ་ཁྱེད་རང་གནས་སྡོད་བྱེད་སའི་རྒྱལ་ཁབ་བམ། ཡང་ན་རྒྱལ་ཁབ་གཞན་པའི་ནང་དུ་འགྲུལ་བཞུད་བྱེད་ངེས།&lt;/p&gt;

&lt;p&gt;&lt;img src=&quot;/assets/img/hiw/fig-3-network-2-1024x550.jpg&quot; alt=&quot;assets/img/hiw/fig-3-network-2-1024x550.jpg&quot; /&gt;&lt;/p&gt;

&lt;p&gt;དྲ་ཚིགས་ཤིག་ལ་ལྟ་ཀློག་བྱེད་པའི་ཆེད་དུ། ཁྱེད་ཀྱིས་སོ་སོའི་རྩིས་འཕྲུལ་(ཁ་པར)གྱི་མཐེབ་གཞོང་སྒང་གི་ENTER སྒང་ལ་མནན་ཚར་བའི་དུས་སྐབས་ནས། དྲ་ཚིགས་གང་དེ་ཁྱེད་རང་གི་ཡོ་ཆས་ཀྱི་འཆར་ངོས་སུ་མངོན་མ་འོང་བའི་བར་དུ་དྲ་སྣེ་(གོ་རིམ)་ག་ཚོད་བརྒྱུད་ཀྱི་ཡོད་མེད་ལྟ་བར། ཁྱེད་ཀྱིས་ལམ་ཐིག་རྗེས་འདེད་ཀྱི་དྲ་ཚིགས་ཤིག་བཀོལ་ཆོག&lt;/p&gt;

&lt;p&gt;&lt;img src=&quot;/assets/img/hiw/fig-4-network.jpg&quot; alt=&quot;assets/img/hiw/fig-4-network.jpg&quot; /&gt;&lt;/p&gt;

&lt;h3 id=&quot;འདིནིགོརིམདེའིདཔེམཚོནཞིགཡིན&quot;&gt;འདི་ནི་གོ་རིམ་དེའི་དཔེ་མཚོན་ཞིག་ཡིན།&lt;/h3&gt;

&lt;p&gt;&lt;strong&gt;དང་པོ།&lt;/strong&gt; ཁྱེད་ཀྱིས་སོ་སོའི་ཁ་པར་དང་རྩིས་འཕྲུལ་གྱི་དྲ་རྒྱ་བཤེར་ཆས་ཀྱི་ནང་དུ། པའེ་ཏུའུ་དྲ་གནས་&lt;a href=&quot;www.baidu.com&quot;&gt;www.baidu.com&lt;/a&gt; འདི་གཏགས་ཏེ། མཐེབ་གཞོང་སྒང་གི་Enter སྒང་ལ་བསྣུན་པའི་སྐབས་སུ།&lt;/p&gt;

&lt;p&gt;&lt;strong&gt;གཉིས་པ།&lt;/strong&gt; པའེ་ཏུའུ་དྲ་ཚིགས་ལ་ལྟ་ཀློག་བྱེད་ཆོག་པའི་རེ་སྐུལ་དེ། དང་ཐོག་ས་གནས་ཀྱི་དྲ་འབྲེལ་བརྒྱུད་ཀྱི་ཡོད། སྐབས་འདིར་ས་གནས་ཀྱི་དྲ་བ་ནི། ཁྱེད་རང་གི་ཁྱིམ་དང་། དེ་བཞིན་དྲ་ཁང་། དཔེ་མཛོད་ཁང་སོགས་སྤྱི་བའི་དྲ་རྒྱའི་སྦྲེལ་གནས་སུ་བཙུགས་ཡོད་པའི་དྲ་བའི་ལམ་སྟོན་ཆས་དེ་ཆགས་ཀྱི་ཡོད། གལ་ཏེ། ཁྱེད་ཀྱིས་སོ་སོའི་ཁ་པར་ནང་གི་དྲ་བཀོལ་སྤྱོད་བྱེད་ཀྱི་ཡོད་ཚེ། གོ་རིམ་འདི་བརྒྱུད་ཀྱི་ཡོད་པ་མ་རེད་ལ། དེའི་ཚབ་ཏུ། དྲ་ཚིགས་གང་དེར་ལྟ་ཀློག་བྱེད་ཆོག་པའི་རེ་སྐུལ་ཐད་ཀར་ཉེ་འགྲམ་གྱི་བརྡ་རྟགས་ཀྱི་ལྕགས་སྡོང་བརྒྱུད་ནས་གཏོང་གི་ཡོད།&lt;/p&gt;

&lt;p&gt;&lt;strong&gt;གསུམ་པ།&lt;/strong&gt; དེ་ནས་རེ་སྐུལ་དེ་དྲ་རྒྱའི་ཞབས་ཞུ་མཁོ་སྤྲོད་བྱེད་མཁན་གྱི་བཟོ་ཚོང་ཁང་ཁག་བརྒྱུད་ཀྱི་ཡོད། དཔེར་ན། ཀྲུང་གོ་འགུལ་འཕྲིན་དང་ཀྲུང་གོ་གློག་འཕྲིན་སྤྱི་གཉེར་ཁང་གཉིས་ནི། རྒྱ་ནག་གི་དྲ་རྒྱའི་ཞབས་ཞུ་མཁོ་སྤྲོད་བྱེད་མཁན་གྱི་བཟོ་ལས་ཁང་ཆེ་ཤོས་གཉིས་ཡིན་རུང་། རྒྱལ་ཡོངས་རང་བཞིན་གྱི་དྲ་རྒྱའི་ཞབས་ཞུ་མཁོ་སྤྲོད་མཁན་འདི་བརྒྱུད་ནས། གྲོང་གསེབ་ཀྱི་ས་ཁུལ་ཁག་ཏུ་དྲ་རྒྱའི་ཞབས་ཞུ་མཁོ་སྤྲོད་བྱེད་མཁན་གྱི་བཟོ་ལས་ཁང་ཆུང་ཆུང་དེ་འདྲའང་ཡོད།&lt;/p&gt;

&lt;p&gt;&lt;strong&gt;བཞི་པ།&lt;/strong&gt; དྲ་རྒྱའི་ཞབས་ཞུ་མཁོ་སྤྲོད་བྱེད་མཁན་གྱི་བཟོ་ལས་ཁང་གིས། ཁོངས་མིང་ཞབས་ཞུ་ཆས་བརྒྱུད་དེ་ཁོངས་མིང་ཞིབ་བཤེར་བྱེད་ཀྱི་ཡོད། གནས་སྟངས་འདིའི་ཁྲོད་དུ།  རྒྱ་ནག་གི་ཞབས་ཞུ་ཆས་གཙོ་བོའི་ནང་གི་ཁོངས་མིང་ཤག་གནས་སམ་ཁ་བྱང་www.baidu.com་དང་སྦྲེལ་བའི་(in this case China’s root server for the domain, )www.baidu.com IP ཁ་བྱང་དེ་ 39.156.69.79 ཆགས་ཀྱི་ཡོད།&lt;/p&gt;

&lt;p&gt;&lt;strong&gt;ལྔ་པ།&lt;/strong&gt; དེ་ནས་རེ་སྐུལ་དེ་དྲ་རྒྱའི་སྒལ་ཚིགས་བརྒྱུད་དེ་འཛམ་གླིང་དྲ་བར་མཐུད་ཀྱི་ཡོད། རྒྱ་ནང་གི་དྲ་རྒྱ་དེ་ཕྱི་རྒྱལ་གྱི་དྲ་རྒྱ་དང་མི་འདྲ། གང་ཡིན་ཞེ་ན། དྲ་སྦྲེལ་ཁག་དྲ་རྒྱའི་ལྕགས་རི་བརྒྱུད་དགོས་ཀྱི་ཡོད། ཐེངས་རྗེས་མའི་ཟབ་སྦྱོང་གི་ནང་དུ། བརྗོད་གཞི་འདིའི་སྐོར་ངོ་སྤྲོད་བྱེད་རྒྱུ་ཡིན།&lt;/p&gt;

&lt;p&gt;&lt;strong&gt;དྲུག་པ།&lt;/strong&gt; དེའི་རྗེས་སུ། གོ་རིམ་ཚང་མ་གྲུབ་པ་རེད། དེ་ཡང་རྒྱ་ནག་གི་དྲ་རྒྱའི་བདེ་འཇགས་ཀྱི་བཅའ་ཁྲིམས་ལྟར་ན། གོ་རིམ་འདིའི་རྗེས་སུ། མིག་སྔར་གྱི་དྲ་བའི་ལམ་ཁའམ། ཡང་ན། དྲ་བའི་ལམ་ཁ་གཞན་ཞིག་བརྒྱུད་དེ། པའེ་ཏུའུ་དྲ་ཚིགས་ལྟ་ཀློག་བྱེད་པའི་ཆེད་དུ་བཏང་བའི་རེ་སྐུལ་དེར་ཡ་ལན་སྤྲོད་ཀྱི་ཡོད་འདུག དེར་བརྟེན། གོ་རིམ་འདིའི་ཁྲོད་དུ། པའེ་ཏུའུ་དྲ་ཚིགས་དེ་ཁྱེད་རང་གི་ཁ་པར་དང་རྩིས་འཕྲུལ་གྱི་འཆར་ངོས་ལ་མངོན་ཡོང་གི་ཡོད།&lt;/p&gt;

&lt;h3 id=&quot;http-དང--https-དུསཡུནསྐརམ༡༥&quot;&gt;HTTP དང་།  HTTPS དུས་ཡུན་སྐར་མ་༡༥།&lt;/h3&gt;
&lt;p&gt;དྲ་རྒྱའི་སྟེང་དུ་འབྲེལ་མཐུད་བསྐྲུན་པའི་ཆེད་དུ། ཡོ་ཆས་རེ་རེར་IP ཁ་བྱང་རེ་སྤྲད་ཡོད་པ་ལྟར། ཡོ་ཆས་གཉིས་སམ། ཡང་ན། དེ་ལས་མང་བའི་ཡོ་ཆས་ཁག་གི་བར་དུ་སྒྲོམ་གཞི་ཅན་གྱི་འབྲེལ་མཐུད་བསྐྲུན་པའི་ཆེད་དུ། དྲ་རྒྱ་ཡིས་གྲོས་མཐུན་དང་སྒྲིག་གཞི་མང་པོ་ཞིག་བཀོལ་གྱི་ཡོད། HTTP དང་།  HTTPS  གྲོས་མཐུན་དེ། བཤེར་ཆས(ཧྭ་ཝེ་བཤེར་ཆས་དང་། QQ བཤེར་ཆས་ལྟ་བུ།)་དང་དྲ་ཚིགས་གཉིས་ཀྱི་བར་དུ་བཀོལ་སྤྱོད་བྱེད་ཀྱི་ཡོད།&lt;/p&gt;

&lt;h3 id=&quot;http-འབྲེལམཐུདནིཅིཞིགཡིན&quot;&gt;HTTP འབྲེལ་མཐུད་ནི་ཅི་ཞིག་ཡིན།&lt;/h3&gt;

&lt;p&gt;HTTP ནི། དྲ་རྒྱའི་སྟེང་དུ་ཆེས་རྒྱུན་མཐོང་དང་རྒྱ་ཁྱབ་ཏུ་སྤྱོད་ཀྱི་ཡོད་པའི་གྲོས་མཐུན་ཞིག་ཡིན། HTTP གྲོས་མཐུན་གྱི་ཁྲོད་དུ། ཡོ་ཆས་ཤིག་གིས་དྲ་བའི་ཞབས་ཞུ་ཆས་(དྲ་ཚིགས་ཁག་ཉར་ཚགས་བྱས་ཡོད་པའི་རྩིས་འཕྲུལ)ལ་དྲ་ཚིགས་གང་རུང་ཞིག་ལྟ་ཀློག་བྱེད་ཆོག་པའི་རེ་སྐུལ་གཏོང་གི་ཡོད་ལ།  དྲ་བའི་ཞབས་ཞུ་ཆས་ཀྱིས་དྲ་ངོས་ཆ་འཕྲིན་ཕྱིར་ཡོ་ཆས་དེར་གཏོང་གི་ཡོད།&lt;/p&gt;

&lt;p&gt;འོན་ཀྱང་། HTTP ནི། དྲ་རྒྱའི་སྟེང་གི་འབྲེལ་མཐུད་ཀྱི་ལམ་ཁ་བརྟན་པོ་ཞིག་མིན།  གཞི་གྲངས་ཤིག་གིས་HTTP གྲོས་མཐུན་བཀོལ་སྤྱོད་བྱས་པའི་ཐོག་ནས། དྲ་རྒྱའི་ལམ་ཁ་བརྒྱུད་དེ་འགྲུལ་བཞུད་བྱེད་པའི་སྐབས་སུ། གཞི་གྲངས་དེ་དྲ་སྟེང་དུ་ཡོད་པའི་མི་ཚང་མས་མཐོང་ཐུབ་ཀྱི་ཡོད།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན།&lt;/strong&gt; གཞི་གྲངས་ཀྱིས་HTTP གྲོས་མཐུན་བཀོལ་སྤྱོད་བྱས་པའི་ཐོག་ནས་འགྲུལ་བཞུད་བྱེད་པ་ནི། ཁེབས་མེད་རླངས་འཁོར་ཞིག་བསྐོར་ནས་འགྲོ་བ་དང་མཚུངས་ལ། ཁེབས་མེད་རླངས་འཁོར་དེའི་ནང་མི་སུ་དག་ཡོད་མེད་གཞན་གྱིས་མཐོང་ཐུབ་པ་ལྟ་བུ་ཡིན།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;h3 id=&quot;https-འབྲེལམཐུདནིཅིཞིགཡིན&quot;&gt;HTTPS འབྲེལ་མཐུད་ནི་ཅི་ཞིག་ཡིན།&lt;/h3&gt;

&lt;p&gt;HTTPS གྲོས་མཐུན་ནི། HTTP གྲོས་མཐུན་གྱི་པར་གཞི་གསར་པ་ཞིག་ཡིན་ལ། གྲོས་མཐུན་འདིའི་ཁྲོད་དུ་གསང་སྡོམ་གྱི་ཆ་འཕྲིན་རྒྱབ་སྐྱོར་བྱེད་ཀྱི་ཡོད།(གྲོས་མཐུན་འདི་བརྒྱུད་ནས་བཏང་བའི་ཆ་འཕྲིན་ཁག་ཁྱེད་རང་དང་དྲ་བའི་ཞབས་ཞུ་ཆས་ཁོ་ནས་མ་གཏོགས་ཀློག་མི་ཐུབ།) དེ་བས། དྲ་སྟེང་དུ་དྲ་ཚིགས་ཁག་བསྔོག་པའི་སྐབས་སུ། ཁྱེད་ལ་གསང་རྒྱ་དང་བདེ་འཇགས་མཁོ་སྤྲོད་བྱེད་ཀྱི་ཡོད།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན།&lt;/strong&gt; གཞི་གྲངས་ཀྱིས་HTTPs གྲོས་མཐུན་བཀོལ་སྤྱོད་བྱས་པའི་ཐོག་ནས་འགྲུལ་བཞུད་བྱེད་པ་ནི། མྱུར་བགྲོད་གཞུང་ལམ་གྱི་ཐོག་ཏུ། མདོག་ལྡན་ཤེལ་སྒོ་ཅན་གྱི་རླངས་འཁོར་ཞིག་བསྐོར་ནས་འགྲོ་བ་དང་མཚུངས་ལ། ཉེ་འགྲམ་གྱི་རླངས་འཁོར་ནང་དུ་ཡོད་པའི་མི་ཚོས།  མདོག་ལྡན་ཤེལ་སྒོ་ཅན་གྱི་རླངས་འཁོར་ཞིག་མཐོང་བ་མ་གཏོགས། རླངས་འཁོར་ནང་མི་སུ་དག་ཡོད་མེད་མཐོང་མི་ཐུབ་པ་ལྟ་བུ་ཡིན། འོན་ཀྱང་། མདོག་ལྡན་ཤེལ་སྒོ་ཅན་གྱི་རླངས་འཁོར་དེ་འགྲོ་ཡུལ་ལ་སླེབས་ཏེ། དེའི་ནང་གི་མི་དག་རླངས་འཁོར་ནས་ཕྱིར་འབུད་པའི་སྐབས་སུ། གཞན་གྱིས་མཐོང་ཐུབ་ཀྱི་ཡོད། དེ་བཞིན་དུ། HTTPs གྲོས་མཐུན་བཀོལ་སྤྱོད་བྱས་པའི་ཐོག་ནས་བརྩམས་པའི་དྲ་ཐོག་གི་བྱེད་སྒོ་ཁག་དྲ་བའི་བཞུར་རྒྱུན་ཁྲོད་དུ་གསང་སྡོམ་བྱས་ཡོད་ངེས་ཀྱང་། དྲ་བའི་ཞབས་ཞུ་ཆས་ཀྱིས་ཁྱེད་ཀྱི་དྲ་ཐོག་གི་བྱེད་སྒོ་ཁག་ཧ་གོ་ཐུབ་ཀྱི་ཡོད་སྲིད།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;p&gt;&lt;img src=&quot;/assets/img/hiw/Difference-Between-HTTP-and-HTTPS (1).png&quot; alt=&quot;assets/img/hiw/Difference-Between-HTTP-and-HTTPS (1).png&quot; /&gt;&lt;/p&gt;

&lt;p&gt;&lt;code class=&quot;language-plaintext highlighter-rouge&quot;&gt;དྲ་ཚིགས་ཤིག་གིས། HTTPs གྲོས་མཐུན་བཀོལ་སྤྱོད་བྱེད་ཀྱི་ཡོད་མེད་ཇི་ལྟར་ཤེས་ཐུབ།&lt;/code&gt;&lt;/p&gt;

&lt;p&gt;&lt;img src=&quot;/assets/img/hiw/Screenshot (231).png&quot; alt=&quot;assets/img/hiw/Screenshot (231).png&quot; /&gt;&lt;/p&gt;

&lt;p&gt;གལ་ཏེ། དྲ་ཚིགས་ཤིག་གི་ཁ་བྱང་གི་མདུན་དུ་ཟྭའམ་སྒོ་ལྕགས་ཀྱི་རྟགས་ཤིག་མངོན་གྱི་ཡོད་ཚེ། དྲ་ཚིགས་དེས་HTTPs གྲོས་མཐུན་བཀོལ་སྤྱོད་བྱེད་ཀྱི་ཡོད་པ་མཚོན།&lt;/p&gt;

&lt;ul&gt;
  &lt;li&gt;ཁྱེད་ཀྱིས་དྲ་ཚིགས་ཤིག་གི་སྟེང་དུ། རང་ཉིད་སྒེར་གྱི་ཡིག་ཟམ་ཁ་བྱང་དང་། གསང་ཚིག  སྡོད་གནས་ཀྱི་ཁ་བྱང་། ཁ་པར་ཨང་གྲངས། དངུལ་ཁང་གི་གནས་ཚུལ་སོགས་ཡར་འཇུག་མ་བྱས་པའི་སྔོན་དུ།  དྲ་ཚིགས་གང་དེའི་ཁ་བྱང་གི་མདུན་དུ་ཟྭའམ་སྒོ་ལྕགས་ཀྱི་རྟགས་དེ་ཡོད་མེད་ངེས་པར་དུ་ལྟ་དགོས།&lt;/li&gt;
&lt;/ul&gt;

&lt;p&gt;གསང་སྡོམ་དང་གསང་གྲོལ་ནི་ཅི་ཞིག་ཡིན།&lt;/p&gt;

&lt;p&gt;ནམ་རྒྱུན་མི་ཚང་མས་ཀློག་ཐུབ་པའི་ཡི་གེ་ཞིག་གསང་ཡིག་གི་ངོ་བོར་བསྒྱུར་བའི་བརྒྱུད་རིམ་ཞིག་ལ་ཟེར་ཞིང་། གསང་གྲོལ་ནི། གསང་བའི་ཡི་གེ་ཞིག་མི་ཚང་མས་ཀློག་ཐུབ་པའི་ཡི་གེར་བསྒྱུར་བའི་བརྒྱུད་རིམ་ཞིག་ལ་གོ&lt;/p&gt;

&lt;p&gt;&lt;img src=&quot;/assets/img/hiw/WhatsApp Image 2021-11-23 at 16.03.29.jpeg&quot; alt=&quot;assets/img/hiw/WhatsApp Image 2021-11-23 at 16.03.29.jpeg&quot; /&gt;&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན།&lt;/strong&gt; གལ་ཏེ། མི་ཞིག་གིས་ཤོག་བྱང་ཞིག་བཏང་བ་ཡིན་ན། ཤོག་བྱང་དེའི་ངོས་སུ་ག་རེ་བྲིས་ཡོད་མེད་མི་ཚང་མས་མཐོང་ཐུབ། ཡིན་ནའང་། འོན་ཀྱང་། ཤོག་བྱང་དེ་ཡིག་སྐོགས་ཤིག་གི་ནང་དུ་བླུགས་ཏེ་བཏང་བ་ཡིན་ན། ཡིག་སྐྱེལ་པས་ཡིག་སྐོགས་དེའི་ནང་དུ་ཅི་ཞིག་ཡོད་མེད་མཐོང་མི་ཐུབ།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;གསལ་བཤད།&lt;/strong&gt;&lt;/td&gt;
    &lt;/tr&gt;
    &lt;tr&gt;
      &lt;td&gt;HTTPs གྲོས་མཐུན་གྱིས་དྲ་ཐོག་ཏུ་ཚད་ངེས་ཅན་གྱི་གསང་རྒྱ་མཁོ་སྤྲོད་བྱེད་ཀྱི་ཡོད་རུང་། དྲ་བའི་ཞབས་ཞུ་ཆས་ཀྱིས་ཁྱེད་རང་གི་དྲ་བའི་འབྲེལ་མཐུད་ཁག་མཐོང་ཐུབ་པ་མ་ཟད། ཁྱེད་ཀྱིས་དྲ་སྟེང་དུ་ཡར་འཇུག་བྱས་པའི་གནས་ཚུལ་ཆ་ཚང་རག་ཐུབ་ཀྱི་ཡོད། དེ་ལས་བཟང་ཞིང་། ཚད་མཐོ་བའི་གསང་རྒྱའི་ཆེད་དུ། HTTPs ཡི་སྒང་དུ། རྟོག་བཟོས་མི་སྒེར་དྲ་བ(VPN)་དང་། ཡང་ན། ཁྲོར(Tor) བཤེར་ཆས་བཀོལ་སྤྱོད་བྱོས།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;h3 id=&quot;འབྲེལམཐུདབརགྱིམིགཞནཔའིའཇབརྒོལ&quot;&gt;འབྲེལ་མཐུད་བར་གྱི་མི་གཞན་པའི་འཇབ་རྒོལ།&lt;/h3&gt;
&lt;p&gt;ང་ཚོས་གཞི་གྲངས་ཁག་ང་ཚོའི་ཡོ་ཆས་དང་དྲ་བའི་ཞབས་ཞུ་ཆས་གཉིས་བར་གྱི་དྲ་སྣེ་མང་པོ་ནས་ཕར་འགྲོ་ཚུར་འོང་བྱེད་ཀྱི་ཡོད་པ་ཤེས་གསལ་བཞིན། དྲ་སྣེ་དེ་དག་ལ་ང་ཚོ་ཉེན་ཁའི་གནས་སའི་བསྐྱེལ་བའི་ནུས་པ་ཡོད། མི་ངན་པའམ་འཇབ་རྒོལ་པ་ཞིག་གིས་ཁྱེད་རང་དང་དྲ་བའི་ཞབས་ཞུ་ཆས་གཉིས་བར་དུ་གཏོང་ལེན་བྱས་པའི་གཞི་གྲངས་སམ་གནས་ཚུལ་གྱི་ནང་དོན་ལ་ལྟ་ཐུབ་སྲིད། འཇབ་རྒོལ་འདིའི་རིགས། HTTP གྲོས་མཐུན་གྱི་ཁྲོད་དུ་དྲ་འབྲེལ་བྱེད་པའི་སྐབས་སུ་འབྱུང་གི་ཡོད། HTTPS གྲོས་མཐུན་གྱི་ཁྲོད་དུ་དྲ་འབྲེལ་བྱེད་པའི་སྐབས་སུ། འཇབ་རྒོལ་པས། ཁྱེད་རང་དྲ་ལམ་གྱི་སྡིངས་ཆའམ་དྲ་ཚིགས་གང་དང་གང་དག་ལ་མྱུལ་ཡོད་མེད་དང་། དུས་ཚོད་ག་ཚོད་ཅིག་ལ་དྲ་མྱུལ་བྱས་ཡོད་མེད་སོགས་ཀྱི་གནས་ཚུལ་རག་ཐུབ་ཀྱི་ཡོད།&lt;/p&gt;

&lt;p&gt;&lt;img src=&quot;/assets/img/hiw/prevent-man-in-the-middle-attack.png&quot; alt=&quot;assets/img/hiw/prevent-man-in-the-middle-attack.png&quot; /&gt;&lt;/p&gt;

&lt;p&gt;རྩིས་འཕྲུལ་གྱི་དྲ་བའི་བདེ་འཇགས་གླེང་བའི་སྐབས་སུ། འབྲེལ་མཐུད་བར་གྱི་མི་གཞན་པའི་འཇབ་རྒོལ་ཟེར་དུས། འཇབ་རྒོལ་པ་ཞིག་གིས་བཀོལ་ཆས་ཤིག་དང་འཛད་སྤྱོད་པ་གཉིས་་བར་གྱི་གླེང་མོལ་ལ་ལྐོག་ཉན་བྱེད་པའམ། ཡང་ན། དེའི་གཉིས་ཀའི་ནང་གི་གཅིག་ལ་བརྫུས་ཏེ། དྲ་ཐོག་གི་གནས་ཚུལ་བརྗེ་ལེན་རིགས་རྒྱུན་ལྡན་ལྟར་སྣང་དུ་འཇུག་གི་ཡོད།&lt;/p&gt;

&lt;p&gt;འཇབ་རྒོལ་པའི་དམིགས་ཡུལ་ནི།  དྲ་ཐོག་ཏུ་གཏགས་པའི་ནང་འཛུལ་གྱི་གསང་གྲངས་དང་ཁ་བྱང་། དངུལ་ཁང་གི་བྱང་བུའི་ཨང་གྲངས་ལྟ་བུའི་དྲ་ཐོག་གི་འབྲེལ་མཐུད་ཀྱི་ནང་དོན་དང་གནས་ཚུལ་རིགས་རྐུ་འཁྱེར་བྱེད་རྒྱུ་དེ་ཡིན། དྲ་ཞུགས་བྱེད་མཁན་ཚོ་ངན་བསླུ་དང་བཤུ་གཞོག་བྱེད་པའི་ཆེད་དུ། འབྲེལ་མཐུད་བར་གྱི་མི་གཞན་པའི་འཇབ་རྒོལ་རིགས། ཐབས་ལམ་འདྲ་མིན་སྣ་ཚོགས་སྤྱད་དེ་རྩོམ་སྲིད།&lt;/p&gt;

&lt;p&gt;གསལ་བཤད།  ང་ཚོསདྲ་རྒྱའི་བདེ་འཇགས་རྩ་བ་ནས་ཁག་ཐེག་བྱེད་རྒྱུ་དཀའ་ཡང་། འཕྲུལ་རིག་གི་འཕྲོད་བསྟེན་རྒྱུན་འཁྱོངས་ཡག་པོ་བྱས་ཏེ་རང་ཉིད་སྲུང་སྐྱོབ་བྱེད་ཆོག
དཔེ་མཚོན།  འབྲེལ་མཐུད་བར་གྱི་མི་གཞན་པའི་འཇབ་རྒོལ་གྱི་དཔེ་མཚོན་ཡག་པོ་ཞིག་ནི། འཇབ་རྒོལ་པས་སྤྱི་གླིང་དང་ཟ་ཁང་སོགས། སྤྱི་པའི་ས་ཆ་རུ་གསང་ཚིག་གིས་སྲུང་སྐྱོབ་བྱས་མེད་པའི་སྐུད་མེད་དྲ་བ་ཞིག(ཁ་པར་ཁག་དྲ་བར་མཐུད་སའི་)་བསྐྲུན་པ་དེ་རེད། འཇབ་རྒོལ་གྱི་གནོད་འཚེ་ཕོག་ཡུལ་གྱི་མི་ཚོས་གསང་ཚིག་མི་དགོས་པའི་རིན་མེད་ཀྱི་སྐུད་མེད་དྲ་བ་དེ་མཐོང་ནས། རང་ཉིད་ཀྱི་ཡོ་ཆས་དྲ་བ་དེར་མཐུད་ཀྱི་ཡོད། གནས་སྐབས་དེར། འཇབ་རྒོལ་པས། གནོད་འཚེ་ཕོག་ཡུལ་གྱི་མི་དེའི་ཡོ་ཆས་ནས་གཏོང་ལེན་བྱས་པའི་གཞི་གྲངས་ཆ་ཚང་མཐོང་ཐུབ་ཀྱི་ཡོད།&lt;/p&gt;

&lt;p&gt;གལ་ཏེ། གནོད་འཚེ་ཕོག་ཡུལ་གྱི་མི་ཚོས་སོ་སོའི་སྒེར་གྱི་དངུལ་ཁང་གི་དྲ་ངོས་སུ་ཕྱིན་ཏེ། ་གསང་བའི་གནས་ཚུལ་རིགས་ཡར་འཇུག་དང་དངུལ་གཏོང་ལེན་བྱེད་དུས། འཇབ་རྒོལ་པས་དྲ་བའི་ལམ་སྟོན་ཆས་བཤེར་བའི་ཐོག་ནས། ཁྱེད་རང་གིས་དྲ་ངོས་དེར་གཏགས་པའི་སྒེར་གྱི་གསང་བའི་ཨང་གྲངས་དང་གནས་ཚུལ་གལ་ཆེན་རིགས་གསལ་པོ་ལེན་ཐུབ་ཀྱི་ཡོད། དེར་བརྟེན། གོ་རིམ་འདིའི་ཁྲོད་དུ། འཇབ་རྒོལ་པར་གནོད་འཚེ་ཕོག་ཡུལ་གྱི་མི་ཚོའི་དངུལ་ཁང་གི་གནས་ཚུལ་ཆ་ཚང་རག་ཐུབ་ཀྱི་ཡོད།&lt;/p&gt;

&lt;ul&gt;
  &lt;li&gt;རྒྱུན་དུ་ཁྱེད་རང་གིས་ལྟ་ཀློག་བྱེད་སའི་དྲ་ཚིགས་གང་རུང་གི་མདུན་དུ་HTTPS ཡོད་མེད་ཁག་ཐེག་བྱོས།&lt;/li&gt;
  &lt;li&gt;ཐད་ཀར་སྤྱི་སྤྱོད་སྐུད་མེད་དྲ་བར་རྩ་བ་ནས་མ་མཐུད།&lt;/li&gt;
  &lt;li&gt;ཁྱེད་ལ་ནུས་པ་ཡོད་ཚེ། རྒྱུན་དུ་རྟོག་བཟོས་མི་སྒེར་དྲ་བ(VPN)བཀོལ་སྤྱོད་བྱོས།&lt;/li&gt;
  &lt;li&gt;ཁྱེད་རང་གི་དངུལ་ཁང་དང་ཡིག་ཟམ་གྱི་གསང་ཚིག་སོགས་གསར་སྣོན་བྱེད་པར་སྐུལ་མ་བྱེད་མཁན་གྱི་ཉྭ་འཛིན་འཇབ་རྒོལ་རིགས་ལ་གཟབ་དགོས།&lt;/li&gt;
&lt;/ul&gt;

&lt;h3 id=&quot;དྲཐུམགྱིམིངརྟགས&quot;&gt;དྲ་ཐུམ་གྱི་མིང་རྟགས།&lt;/h3&gt;
&lt;p&gt;པར་རིས་དང་ཡིག་ཟམ། དྲ་གནས་ཁག་དྲ་ཐོག་ཏུ་འགྲུལ་བཞུད་བྱེད་པའི་སྐབས་སུ།  རྩིས་འཕྲུལ་གྱིས་ཆ་འཕྲིན་དེ་དག་ཆ་ཤས་ཆུང་ཆུང་དུ་བགོ་ཡི་ཡོད་པ་དེ་ལ་ཐུམ་ཟེར། ཆ་འཕྲིན་དེ་གཏང་ཡུལ་གྱི་མིའི་སར་འབྱོར་སྐབས། ཐུམ་དེ་སྔར་ཡོད་ཀྱི་རྣམ་པའི་ནང་དུ་བསྐྱར་སྒྲིག་བྱས་ཏེ། པར་རིས་དང་ཡིག་ཟམ། དྲ་གནས་སོགས་བསྐྲུན་གྱི་ཡོད། གཞི་གྲངས་ཀྱི་ཐུམ་ཞིག་དེའི་མགོ་ཁུངས་ནས་དམིགས་སའི་ཁ་བྱང་གི་བར་ལ་རྒྱུག་པ་དེ་ལ་དྲ་ཐུམ་ཞེས་འགྲེལ་བཤད་བསྐྱོན་ཆོག དྲ་བའི་བཞུར་རྒྱུན་ཁྲོད་ཀྱི་དྲ་ཐུམ་རེ་རེའི་མིང་རྟགས་མི་འདྲ།&lt;/p&gt;

&lt;p&gt;&lt;img src=&quot;/assets/img/hiw/9195f47e-dd73-41e1-ac94-db7dbf38f8b6.jpeg&quot; alt=&quot;assets/img/hiw/9195f47e-dd73-41e1-ac94-db7dbf38f8b6.jpeg&quot; /&gt;
&lt;code class=&quot;language-plaintext highlighter-rouge&quot;&gt;མཐུད་སྣེ(གྲུ་ཁ)ནི་ཅི་ཞིག་ཡིན།&lt;/code&gt;
དྲ་ཐུམ་ཁག་དྲ་བའི་བཞུར་རྒྱུན་ཁྲོད་དུ་འགྲུལ་བཞུད་བྱེད་པའི་སྐབས་སུ། དེ་ཚོ་འགྲོ་སའི་ཡུལ་ལ་འབྱོར་བར་དམིགས་བསལ་གྱི་དྲ་བའི་མཐུད་སྣེ་ཞིག་དགོས་ཀྱི་ཡོད། དྲ་ཐུམ་ཁག་འགྲུལ་བཞུད་བྱེད་སའི་དྲ་བའི་མཐུད་སྣེ་རིགས་མ་འདྲ་བ་མང་པོ་ཡོད།&lt;/p&gt;

&lt;ul&gt;
  &lt;li&gt;HTTP བཞུར་རྒྱུན་གྱི་དྲ་བའི་མཐུད་སྣེ་ནི། 80 ཡིན།&lt;/li&gt;
  &lt;li&gt;HTTPS བཞུར་རྒྱུན་གྱི་དྲ་བའི་མཐུད་སྣེ་ནི། 443 ཡིན།&lt;/li&gt;
  &lt;li&gt;SMTP བཞུར་རྒྱུན་གྱི་དྲ་བའི་མཐུད་སྣེ་ནི། 25 དང་། 465  587 བཅས་ཡིན།&lt;/li&gt;
  &lt;li&gt;ཁོངས་མིང་མ་ལག་གི་བཞུར་རྒྱུན་གྱི་དྲ་བའི་མཐུད་སྣེ་ནི། 53 ཡིན།&lt;/li&gt;
&lt;/ul&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན།&lt;/strong&gt; མྱུར་བགྲོད་གཞུང་ལམ་གྱི་ཐོག་ཏུ། སྣུམ་འཁོར་དང་། སྤྱི་སྤྱོད་རླངས་འཁོར། སྐྱེལ་འདྲེན་རླངས་འཁོར། འཕྲུལ་རྟ(སྦག་སྦག)་སོགས་འགྲུལ་འཁོར་གྱི་རིགས་མི་འདྲ་བ་མང་པོ་འགྲོ་ཡི་ཡོད། འོན་ཀྱང་། ཞིབ་བཤེར་ས་ཚིགས་ལ་ཐོན་དུས། འགྲུལ་འཁོར་གྱི་རིགས་མི་འདྲ་བ་རེ་རེར་ཞིབ་བཤེར་བྱེད་ས་མི་འདྲ་བ་རེ་ལོགས་སུ་དབྱེ་ཡོད་པ་ཇི་བཞིན་དུ། དྲ་བའི་བཞུར་རྒྱུན་ཁྲོད་ཀྱི་དྲ་ཐུམ་ཚང་མར་རང་ཉིད་འགྲུལ་བཞུད་བྱེད་སའི་དྲ་བའི་མཐུད་སྣེ་རེ་རེ་ཡོད་ལ། མཐུད་སྣེ་དེ་དག་གི་ཨང་གྲངས་མི་འདྲ།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;དྲ་ཐུམ་གྱི་མིང་རྟགས་དེ་དྲ་ཐོག་གི་འཇབ་རྒོལ་པ་ཚོར་མཚོན་ན་རྒྱུ་རྫས་ཤིག་ཆགས་ཀྱི་ཡོད།  གང་ཡིན་ཞེ་ན། དེས་ཐུམ་གྱི་ནང་དུ་ཡོད་པའི་གཞི་གྲངས་ཀྱི་ངོ་བོའི་སྐོར་གྱི་གནས་ཚུལ་ཁག་རྒྱས་པ་མཁོ་སྤྲོད་བྱེད་ཀྱི་ཡོད། དེར་བརྟེན། རྟོག་བཟོས་མི་སྒེར་དྲ་བ་བཀོལ་སྤྱོད་བྱས་ན་གཞི་གྲངས་ཀྱི་ངོ་བོ་སྦ་གསང་བྱེད་པར་ཁེ་ཕན་ཆེ།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;h2 id=&quot;རྟོགབཟོསམིསྒེརདྲབའི-vpn-སྦགསང&quot;&gt;རྟོག་བཟོས་མི་སྒེར་དྲ་བའི (VPN) སྦ་གསང་།&lt;/h2&gt;

&lt;p&gt;རྟོག་བཟོས་མི་སྒེར་དྲ་བས་ཁྱེད་ཀྱི་IP ཁ་བྱང་སྦེད་ཐུབ་ཀྱི་ཡོད་སྟབས། དྲ་བའི་ཞབབས་ཞུ་མཁོ་སྤྲོད་མཁན་གྱིས་ཁྱེད་ཀྱི་དྲ་ཐོག་གི་བྱེད་སྒོ་ཁག་རྗེས་འདེད་གཏོང་མི་ཐུབ་པ་བཟོ་ཡི་ཡོད། རྟོག་བཟོས་མི་སྒེར་དྲ་བའི་ཞབས་ཞུ་ཡིས་བདེ་འཇགས་ཀྱི་སྐུད་མེད་དྲ་བ་ལས་ལྷག་པའི་གསང་སྡོམ་དང་བདེ་འཇགས་ཀྱི་འབྲེལ་མཐུད་ཅིག་བསྐྲུན་ཏེ་ཁྱེད་ལ་ཚད་མཐོ་བའི་གསང་རྒྱ་མཁོ་སྤྲོད་བྱེད་ཀྱི་ཡོད། རྟོག་བཟོས་མི་སྒེར་དྲ་བའི་སྦ་གསང་ནི། དྲ་བའི་བཞུར་རྒྱུན་ལ་འགྱུར་བ་གཏོང་བའི་ཚབ་ཏུ། དེའི་ཐོག་ཏུ་ཡིབ་གཟུགས་དྲ་རྒྱ་ཞིག་ཁ་སྣོན་བྱས་ཏེ། ཁྱེད་ཀྱི་དྲ་བའི་འབྲེལ་མཐུད་སྦ་གསང་བྱེད་པའི་ཐབས་ལམ་ཞིག་ཡིན། དཔེར་ན། རྟོག་བཟོས་མི་སྒེར་དྲ་བའི་བཞུར་རྒྱུན་ཞིག་མཐོང་བའི་ཚབ་ཏུ།  https དྲ་བའི་བཞུར་རྒྱུན་ལྟ་བུར་སྣང་དུ་འཇུག་གི་ཡོད།&lt;/p&gt;

&lt;p&gt;&lt;img src=&quot;/assets/img/hiw/WhatsApp Image 2021-10-01 at 19.42.09.jpeg&quot; alt=&quot;assets/img/hiw/WhatsApp Image 2021-10-01 at 19.42.09.jpeg&quot; /&gt;&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;གསལ་བཤད།&lt;/strong&gt;&lt;/td&gt;
    &lt;/tr&gt;
    &lt;tr&gt;
      &lt;td&gt;དྲ་ཐོག་ཏུ་ཁྲོམ་རར་རྟོག་བཟོས་མི་སྒེར་དྲ་བ་སྣ་ཚོགས་ཡོད་པ་བཞིན། འགའ་ཤས་ལ་རིན་པ་སྤྲད་དེ་ཉོ་དགོས་ལ། འགའ་ཤས་རིན་མེད་ཡིན། རྟོག་བཟོས་མི་སྒེར་དྲ་བ་གང་རུང་གི་འབྱུང་ཁུངས་སམ། དེའི་ཞིབ་ཕྲའི་ལོ་རྒྱུས་དང་། རྟོག་བཟོས་མི་སྒེར་དྲ་བ་དེས་བྱེད་ལས་ཇི་ལྟར་རྩོམ་གྱི་ཡོད་མེད་སྐོར་ཞིབ་འཇུག་བྱེད་རྒྱུ་ཧ་ཅང་གལ་ཆེ། གལ་ཏེ་ཁྱེད་རང་གིས་བཀོལ་སྤྱོད་བྱེད་འདོད་པའི་རྟོག་བཟོས་མི་སྒེེར་དྲ་བ་དེ་མྱུལ་ཞིབ(ལྟ་ཞིབ)་འོག་ཡོད་ཚེ། བདེ་འཇགས་ཀྱི་ཆེད་དུ། རྟོག་བཟོས་མི་སྒེར་དྲ་བ་ཉོས་རུང་ཕན་ཐོགས་མེད།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;h2 id=&quot;དྲརྒྱའིལྕགསརི-དུསཡུནསྐརམ༡༠&quot;&gt;དྲ་རྒྱའི་ལྕགས་རི། དུས་ཡུན་སྐར་མ་༡༠།&lt;/h2&gt;

&lt;p&gt;&lt;img src=&quot;/assets/img/hiw/firewall-1024x400.jpg&quot; alt=&quot;assets/img/hiw/firewall-1024x400.jpg&quot; /&gt;&lt;/p&gt;

&lt;p&gt;དྲ་རྒྱའི་ལྕགས་རི་ཟེར་བ་དེ། དང་ཐོག་དྲ་བའི་བདེ་འཇགས་ཀྱི་མ་ལག་ལྟ་བུའི་ངོ་བོའི་ཐོག་གསར་གཏོད་བྱས་ཡོད་ལ། དེས་སྔོན་ཚུད་ནས་གཏན་འཁེལ་བྱས་པའི་བདེ་འཇགས་ཀྱི་སྒྲིག་གཞི་ཁག་གཞི་ལ་བཞག་སྟེ། ཕར་འགྲོ་ཚུར་འོང་གི་དྲ་བའི་བཞུར་རྒྱུན་ལ་ཚོད་འཛིན་བྱེད་ཀྱི་ཡོད། དྲ་རྒྱའི་ལྕགས་རིས་ཡིད་རྟོན་རུང་བའི་ནང་གི་དྲ་བ་དང་ཡིད་རྟོན་མི་རུང་བའི་ཕྱིའི་དྲ་བ་གཉིས་ཀྱི་བར་དུ་འགོག་རྐྱེན་བཟོ་ཡི་ཡོད། སྲིད་གཞུང་དང་སྒྲིག་འཛུགས་འདྲ་མིན་སོ་སོས་རང་ཉིད་ཀྱི་དྲ་བ་སྲུང་སྐྱོབ་བྱེད་པའི་དྲ་རྒྱའི་ལྕགས་རི་བཀོལ་གྱི་ཡོད་མོད། འོན་ཀྱང་། དྲ་རྒྱའི་ལྕགས་རི་དེ་སྲིད་གཞུང་གིས་མང་ཚོགས་ཚོར་མཐོང་དུ་འཇུག་འདོད་མེད་པའི་དྲ་ཚིགས་དང་དྲ་ལམ་གྱི་སྡིངས་ཁ་ཆགས་བཀག་འགོག་བྱེད་པའི་ཆེད་དུའང་བཀོལ་གྱི་ཡོད། དེའི་དཔེ་མཚོན་ཞིག་ནི། དྲ་རྒྱའི་ལྕགས་རི་རིང་པོ་ཡིན། 
གནས་སྟངས་འདིའི་ཁྲོད་དུ། སྲིད་གཞུང་གིས་དྲ་ཚིགས་དང་། དྲ་བའི་ཡོ་བྱད། ཁ་པར་ནང་གི་བཀོལ་ཆས། ཆ་འཕྲིན་གྱི་ཡོངས་ཁུངས་སོགས་བཀག་འགོག་བྱས་ཏེ། རྒྱལ་ཁོངས་ལས་བརྒལ་བའི་དྲ་བའི་བཞུར་རྒྱུན་ཇེ་དལ་དུ་གཏོང་གི་ཡོད།  དྲ་རྒྱའི་ལྕགས་རི་རིང་པོ་དེ་སྤྱི་ཡོངས་ཀྱི་ཐོག་ནས་ཆ་འཕྲིན་དང་གནས་ཚུལ་བཀག་སྡོམ་བྱེད་པའི་ཆེད་དུ་བཀོལ་གྱི་ཡོད་ལ། དེའི་ཁོངས་སུ། གཞུང་གི་འགྲེལ་ལུགས་ལ་ཁ་གཏད་དུ་ལངས་པའི་གླེང་གཞི་དང་རྩོད་རྙོག་ཅན་གྱི་གནད་དོན་སོགས་ཚུད་ཡོད།&lt;/p&gt;

&lt;p&gt;འཛད་སྤྱོད་པ་ཞིག་གིས་རང་གི་ཁ་པར་ནས། གཞུང་གིས་ཐོ་གཞུང་ནག་པོའི་ཁོངས་སུ་བཅུག་ཡོད་པའི་དྲ་ཚིགས་ཤིག་ཁ་འབྱེད་པའི་རེ་སྐུལ་ཞུ་དུས། རེ་སྐུལ་དེ་དྲ་བའི་མཐུད་སྣེ་ཁག་བརྒྱུད་དེ། གཞི་གྲངས་གཏིང་ཟབ་ཞིབ་བཤེར་(Deep Package Inspection (DPI))གྱི་སར་འབྱོར་གྱི་ཡོད་ལ། དེར་དྲ་རྒྱའི་ལྕགས་རི་རིང་པོས་འཚག་རྒྱག་གི་ཡོད། ཐོ་གཞུང་ནག་པོའི་ཁོངས་སུ་བཅུག་ཡོད་པའི་ཁོངས་མིང་དང་IP ཁ་བྱང་ཁག་རྩད་གཅོད་དང་ངོས་འཛིན་བྱེད་ཀྱི་ཡོད་པས། དྲ་ཚིགས་གང་དེར་ལྟ་ཀློག་བྱེད་པའི་རེ་སྐུལ་ངོས་ལེན་མི་བྱེད།&lt;/p&gt;

&lt;p&gt;དཔེ་མཚོན། གལ་ཏེ་མི་ཞིག་གིས་མགོ་ལོག་ནས་རླངས་འཁོར་བསྐོར་ཏེ། ལའོ་རྒྱལ་ཁབ་བརྒྱུད། ཐེ་ལན་རྒྱལ་ཁབ་ཀྱི་རྒྱལ་ས་བྷན་ཀོག་ལ་འགྲོ་བའི་དབང་དུ་བཏང་ན། དང་ཐོག་མི་དེའི་རླངས་འཁོར་རྒྱལ་ཁབ་རིམ་པའི་མྱུར་བགྲོད་གཞུང་ལམ་སྟེང་དུ་ཞུགས་དགོས་པ་མ་ཟད། ས་གནས་ཀྱི་ཞིབ་བཤེར་ས་ཚིགས་ཁ་ཤས་བརྒྱུད་དགོས་ཀྱི་ཡོད། རྒྱ་ནག་དང་ལའོ་རྒྱལ་ཁབ་གཉིས་ཀྱི་ས་མཚམས་སུ་འབྱོར་བའི་སྐབས། མཐའ་སྲུང་ཉེན་རྟོག་མི་སྣས་རླངས་འཁོར་གྱི་ནང་དུ་རྒྱལ་མཚམས་བརྒལ་ནས་འགྲོ་མི་ཆོག་པའི་མི་ཞིག་ཡོད་པ་ངོས་བཟུང་བས། རླངས་འཁོར་དེ་རྒྱལ་མཚམས་བརྒལ་ནས་འགྲོ་མ་བཅུག་པར་མགོ་ལོག་ལ་ཕྱིར་ལོག་བྱེད་དུ་འཇུག་གི་ཡོད།&lt;/p&gt;

&lt;h2 id=&quot;གཞིགྲངསགཏིངཟབཞིབབཤེརdeep-package-inspection-dpiནིཅིཞིགཡིན&quot;&gt;གཞི་གྲངས་གཏིང་ཟབ་ཞིབ་བཤེར་(Deep Package Inspection (DPI))ནི་ཅི་ཞིག་ཡིན།&lt;/h2&gt;

&lt;p&gt;གཞི་གྲངས་གཏིང་ཟབ་ཞིབ་བཤེར་ནི། མ་ལག་དོ་དམ་པའམ་སྲིད་གཞུང་གི་དཔོན་རིགས་ལས་བྱེད་ཚོས་དྲ་བའི་བཞུར་རྒྱུན་དབྱེ་ཞིབ་བྱེད་པའི་ཆེད་དུ་བཀོལ་སྤྱོད་བྱེད་ཀྱིན་པའི་ཐབས་ལམ་ཞིག་ཡིན། ཟབ་ཐུམ་ཞིབ་བཤེར་གྱི་ཁྲོད་དུ། དྲ་བའི་བཞུར་རྒྱུན་གྱི་གཞི་གྲངས་ཁག་IP ཁ་བྱང་(ཡོངས་ཁུངས་དང་འགྲོ་ཡུལ།)་དང་གཞི་གྲངས་སོགས་ཆ་འཕྲིན་ཆུང་ངུའི་ནང་དུ་དབྱེ་ཡི་ཡོད། ཆ་འཕྲིན་ཆུང་ཆུང་དེ་དག་དབྱེ་ཞིབ་བྱས་ཏེ་འཚག་རྒྱག་ཡོད་ལ། དེས་དྲ་བའི་སྟེང་དུ་འགྲུལ་བཞུད་བྱེད་བཞིན་པའི་ཆ་འཕྲིན་ཁག་སྟངས་འཛིན་བྱེད་ཀྱི་ཡོད།&lt;/p&gt;

&lt;p&gt;&lt;img src=&quot;/assets/img/hiw/deep-packet-inspection-1-1024x482.jpg&quot; alt=&quot;/assets/img/hiw/deep-packet-inspection-1-1024x482.jpg&quot; /&gt;&lt;/p&gt;

&lt;p&gt;སྤྱིར་བཏང་གི་གཞི་གྲངས་འཚག་རྒྱག་པ་དང་མི་འདྲ་བར། གཞི་གྲངས་གཏིང་ཟབ་ཞིབ་བཤེར་གྱིས། ནམ་རྒྱུན་གྱི་ཞིབ་བཤེར་གྱི་ཁྲོད་དུ། འཚོལ་ཞིབ་དང་ངོས་འཛིན་བྱེད་མ་ཐུབ་པའི་དམིགས་བསལ་གྱི་ཨང་རྟགས་དང་ཆ་འཕྲིན་སོགས་ཀྱང་རྙེད་སོན་བྱུང་ཐུབ་ཀྱི་ཡོད།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;གསལ་བཤད།&lt;/strong&gt;&lt;/td&gt;
    &lt;/tr&gt;
    &lt;tr&gt;
      &lt;td&gt;གཞི་གྲངས་གཏིང་ཟབ་ཞིབ་བཤེར་གྱིས། ཁྱེད་རང་གི་ད་ལྟའི་ཉེན་སྲུང་ལྕགས་རི་དང་། བདེ་འཇགས་ཀྱི་མཉེན་ཆས་ཁག་རྙོག་འཛིངས་ཅན་དང་། དོ་དམ་བྱེད་ཁག་པོ་བཟོ་ཡི་ཡོད་ལ། དེའི་མཇུག་འབྲས་ལ་བརྟེན་ནས། ཁྱེད་རང་གི་དྲ་བའི་མྱུར་ཚད་དལ་དུ་གཏོང་གི་ཡོད།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;h2 id=&quot;རྗེསམཐུདཀྱིདྲིབཁག&quot;&gt;རྗེས་མཐུད་ཀྱི་དྲི་བ་ཁག&lt;/h2&gt;

&lt;p&gt;བདེ་འཇགས་མེད་པའི་དྲ་རྒྱ་དང་འབྲེལ་བའི་ཉེན་ཁ་གང་དག་ཡིན།&lt;/p&gt;

&lt;p&gt;ཐབས་ལམ་ཁག་གང་དག་ཡིན།&lt;/p&gt;

</content>
 </entry>
 
 <entry>
   <title>ཁ་པར་གྱི་དྲ་བའི་སྐྱོན་ཆ།</title>
   <link href="http://localhost:4000/2022/09/27/cellular-netw-vul_p14/"/>
   <updated>2022-09-27T00:00:00+05:30</updated>
   <id>http://localhost:4000/2022/09/27/cellular-netw-vul_p14</id>
   <content type="html">&lt;h3 id=&quot;ཁཔརགྱིདྲབནིཅིཞིགཡིན&quot;&gt;ཁ་པར་གྱི་དྲ་བ་ནི་ཅི་ཞིག་ཡིན།&lt;/h3&gt;
&lt;p&gt;ཁ་པར་གྱི་དྲ་བ་ནི། ཁ་པར་གྱི་ཡོ་ཆས་ཕན་ཚུན་བར་དུ་དྲ་རྒྱ་བཀོལ་སྤྱོད་མ་བྱས་པར། བརྡ་རྟགས་ཀྱི་ལྕགས་སྡོང་མང་པོ་བརྒྱུད་དེ་སྐད་དང་། གཞི་གྲངས། ད་དུང་དེ་མིན་གྱི་ཡིག་ཆ་སྣ་ཚོགས་ཤིག་བརྒྱུད་གཏོང་བྱེད་པའི་སྐུད་མེད་ཀྱི་འབྲེལ་མཐུད་ཅིག་ཡིན། ཁ་པར་གྱི་དྲ་བའི་སྐད་གྲགས་ཆེ་རུ་ཕྱིན་པ་ལ་བརྟེན་ནས། ཁ་པར་གྱི་དྲ་བ་དེ་འགྲོ་བ་མིའི་རིགས་ཀྱི་འབྲེལ་མཐུད་ཀྱི་སྲོག་རྩ་ཞིག་ཏུ་གྱུར་ཡོད།&lt;/p&gt;

&lt;audio controls=&quot;&quot; src=&quot;/assets/audio/cnv/cellular20reader1.mp3&quot; type=&quot;audio/mpeg&quot;&gt;&lt;/audio&gt;

&lt;p&gt;ཁ་པར་གྱི་དྲ་བའི་བྱེད་ལས་རྩོམ་སྟངས་ག་འདྲ་ཡིན།&lt;/p&gt;

&lt;p&gt;ཁྱེད་ཀྱིས་འཛམ་གླིང་གི་ས་ཕྱོགས་གཞན་པ་ཞིག་གི་ནང་དུ་འཚོ་སྡོད་བྱེད་ཀྱིན་པའི་སོ་སོའི་གྲོགས་པོ་ཚོར་ཁ་པར་དང་འཕྲིན་ཐུང་བརྒྱུད་དེ་འབྲེལ་བ་བྱེད་པའི་སྐབས་སུ། གཅིག་བྱས་ན། མཚམས་རེར་ཁྱེད་ཀྱི་བསམ་པར་ཁོང་ཚོས་ག་འདྲ་བྱས་ནས་ཁྱེད་རང་གི་སྐད་གོ་ཐུབ་ཀྱི་ཡོད་པའམ། ཡང་ན་ག་འདྲ་བྱས་ནས་དུས་ཐོག་ཏུ་ཁྱེད་རང་གི་འཕྲིན་ཐུང་ལྟ་ཀློག་བྱེད་ཐུབ་ཀྱི་ཡོད་པ་ཡིན་ནམ་ཅེས་བསམ་བློ་འཁོར་མྱོང་ཡོད་སྲིད། དྲང་མོར་བཤད་ན། ཁོང་ཚོས་དེ་ལྟར་བྱེད་ཐུབ་པའི་རྒྱུ་མཚན་ནི། ཁ་པར་གྱི་བརྡ་རྟགས་ཀྱི་ལྕགས་སྡོང་ཡོད་ཚད་ཕན་ཚུན་ལ་སྦྲེལ་ཡོད་པས་ཡིན།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན&lt;/strong&gt; ཁྱེད་འཕྲིན་ཐུང་ངམ་ཁ་པར་གཏོང་བའི་སྐབས་སུ། ཁ་པར་གྱིས་ཁྱེད་རང་གི་སྐད་དང་འཕྲིན་ཐུང་ཕྱོགས་ཚང་མར་ཁྱབ་སྤེལ་གཏོང་གི་ཡོད་ལ། ཁྱེད་རང་གི་ཁ་པར་དང་ཐག་ཉེ་ཤོས་ཡིན་པའི་བརྡ་རྟགས་ཀྱིས་སྐད་དང་འཕྲིན་ཐུང་དེ་དག་འཛིན་གྱི་ཡོད། བརྡ་རྟགས་ཀྱི་ལྕགས་སྡོང་དེ་ནས། སྐད་དང་འཕྲིན་ཐུང་དེ་དག་གཏང་ཡུལ་གྱི་མིའི་སར་མ་འབྱོར་གོང་ལ། བརྡ་རྟགས་ཀྱི་ལྕགས་སྡོང་གཞན་མང་པོར་བརྒྱུད་གཏོང་བྱེད་ཀྱི་ཡོད།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;p&gt;&lt;img src=&quot;/assets/img/cnv/tor-bo.jpg&quot; alt=&quot;/assets/img/cnv/tor-bo.jpg&quot; /&gt;&lt;/p&gt;

&lt;p&gt;འདི་རྩ་བའི་ཆ་ནས་དུས་ཚོད་རྒྱུན་རིང་འགོར་བའི་གོ་རིམ་ཞིག་ཏུ་སྣང་རུང་། བརྡ་རྟགས་ཀྱི་ལྕགས་སྡོང་ཕན་ཚུན་བར་གྱི་འབྲེལ་མཐུད་ཁག་ཆེས་མྱུར་བའི་ས་འོག་གི་དར་སྐུད་བརྒྱུད་ནས་རྩོམ་གྱི་ཡོད།  དེ་ཡང་ང་ཚོས་དྲ་བའི་ཞབས་ཞུ་ཆས་ཨ་རིའི་ནང་དུ་ཡོད་པའི་དྲ་ཚིགས་ཤིག་སྐར་ཆ་གཅིག་གཉིས་ཙམ་གྱི་ནང་དུ་ཁ་འབྱེད་ཐུབ་པ་བཞིན། ཁ་པར་གྱི་འབྲེལ་མཐུད་ཀྱང་དུས་སྐད་ཅིག་མའི་ནང་དུ་བྱེད་ནུས།&lt;/p&gt;

&lt;p&gt;&lt;strong&gt;ཁྱེད་ཀྱིས་བཏང་བའི་འཕྲིན་དེ་གསང་སྡོམ་བྱས་ཡོད་པ་དང་། བརྡ་རྟགས་ཀྱི་ལྕགས་སྡོང་ཁོ་ནས་མ་གཏོགས་གསང་གྲོལ་བྱེད་མི་ཐུབ། ཡིན་ནའང་། གསང་སྡོམ་བྱས་པའི་ཆ་འཕྲིན་དེ་ལས་སླ་པོའི་ཐོག་ནས་གསང་གྲོལ་བྱེད་ཐུབ་ཀྱི་ཡོད་པ་ཤེས་རྟོགས་བྱུང་ཡོད། ཁྱེད་རང་གིས་ཆ་འཕྲིན (སྐད་དང་འཕྲིན་ཐུང་)རིགས་གཏོང་བའི་སྐབས་སུ། དེའི་ཁོངས་སུ་གསང་ཨང་ཞིག་ཡོད་པ་དང་། དེས་ཁྱེད་རང་གི་ཡོ་ཆས་(ཁ་པར)་ངོས་འཛིན་བྱེད་ཐུབ་ཀྱི་ཡོད་སྟབས། ལས་སླ་པོའི་ཐོག་ནས་བརྗོད་ན། དེས་ཁྱེད་རང་ངོས་འཛིན་དང་རྗེས་འདེད་གཏོང་ཐུབ་ཀྱི་ཡོད།&lt;/strong&gt;&lt;/p&gt;

&lt;h2 id=&quot;རྗེསའདེདནིཅིཞིགཡིན&quot;&gt;རྗེས་འདེད་ནི་ཅི་ཞིག་ཡིན།&lt;/h2&gt;
&lt;p&gt;རྗེས་འདེད་ནི། མི་ཞིག་གི་སྡོད་གནས་ངོས་འཛིན་བྱས་པའི་ཐོག་ནས་མི་དེའི་བྱེད་སྒོ་ཁག་སྟེ། མི་སུ་དག་དང་ཐུག་འཕྲད་བྱས་ཡོད་མེད་དང་། ས་ཆ་གང་དག་ཕྱིན་ཡོད་མེད་སོགས་ལ་སོ་ལྟ་བྱེད་པའི་བརྒྱུད་རིམ་ཞིག་ལ་ཟེར།&lt;/p&gt;

&lt;p&gt;ཁ་པར་གྱི་དྲ་བ་བརྒྱུད་ནས་རྗེས་འདེད་གཏོང་བའི་དབྱེ་བ་གང་དག་ཡིན། བརྡ་རྟགས་ཀྱི་ལྕགས་སྡོང་གི་ཟུར་གསུམ་མའི་བཀོད་པ་བརྒྱུད་ནས་རྗེས་འདེད་གཏོང་བ་དང་།&lt;/p&gt;

&lt;p&gt;རྒྱུའི་གཞི་གྲངས་བརྒྱུད་ནས་རྗེས་འདེད་གཏོང་བ་གཉིས་ཡིན།&lt;/p&gt;

&lt;p&gt;ཟབ་སྦྱོང་འདིའི་ཁྲོད་དུ། ང་ཚོས་རྒྱུའི་གཞི་གྲངས་བརྒྱུད་ནས་རྗེས་འདེད་གཏོང་བའི་སྐོར་ལ་རྒྱས་བཤད་བྱེད་རྒྱུ་ཡིན།&lt;/p&gt;

&lt;p&gt;རྒྱུའི་གཞི་གྲངས་བརྒྱུད་ནས་རྗེས་འདེད་གཏོང་བ།&lt;/p&gt;

&lt;p&gt;གཞི་གྲངས། གཞི་གྲངས་ནི་གནད་དོན་ཞིབ་བརྗོདང་དང་། དོན་དངོས། རྟོག་ཞིབ། ཚད་འཇལ་ལ་སོགས་པའི་ཕྱོགས་བསྡུས་ཀྱི་གནས་ཚུལ་ཞིག་ལ་ཟེར།&lt;/p&gt;

&lt;p&gt;རྒྱུའི་གཞི་གྲངས་ནི། གཞི་གྲངས་གཞན་པ་ཁག་གི་སྐོར་ལ་གནས་ཚུལ་མཁོ་སྤྲོད་བྱེད་མཁན་གྱི་གཞི་གྲངས་ཁག་ཅིག་གི་སྐོར་ལ་ཟེར་གྱི་ཡོད་སྟབས། རྒྱུའི་གཞི་གྲངས་ནི། གཞི་གྲངས་སྐོར་གྱི་གཞི་གྲངས་ལ་ཟེར།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན།&lt;/strong&gt; ཁྱེད་ཀྱིས་སོ་སོའི་ཁ་པར་ནས་པར་ལེན་པའི་སྐབས་སུ། པར་དེ་དག་ནི་གཞི་གྲངས་ཡིན། པར་རིས་དེ་དག་རེ་རེ་ལ། པར་དེ་ག་དུས་བླངས་ཡོད་མེད་དང་ས་ཆ་གང་ནས་བླངས་ཡོད་མེད། པར་གྱི་ཆེ་ཆུང་སོགས་སོ་སོའི་རྒྱུའི་གཞི་གྲངས་ཡོད།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;p&gt;རྒྱུའི་གཞི་གྲངས་དེ་དག་ནུས་ལྡན་གྱི་རྒྱུ་ཆ་ཞིག་ཆགས་ངེས། གང་ཡིན་ཞེ་ན། རྒྱུའི་གཞི་གྲངས་ཀྱིས་མི་ཞིག་གིས་ཡོ་ཆས་གང་ཞིག་བཀོལ་སྤྱོད་བྱེད་ཀྱི་ཡོད་མེད་སོགས་ཀྱི་གནས་ཚུལ་ཕྱིར་བསྒྲགས་བྱེད་པའི་ནུས་པ་ཡོད་ལ། གནས་ཚུལ་དེ་དག་འཇབ་རྒོལ་པས་བཀོལ་སྤྱོད་བྱས་ཏེ། ལས་སླ་པོའི་ཐོག་ནས་གཞི་གྲངས་རྐུ་འཁྱེར་གྱི་ཉེན་ཁ་ཆེ་རུ་གཏོང་ཐུབ།&lt;/p&gt;

&lt;p&gt;དེང་སང་མི་ཚང་མས་ག་དུས་ཡིན་ཡང་ཁ་པར་རང་ཉིད་དང་མཉམ་དུ་འཁྱེར་འགྲོ་ཡི་ཡོད་སྟབས། ཁ་པར་བརྒྱུད་དེ་རྒྱུའི་གཞི་གྲངས་བསྡུ་རུབ་བྱེད་ཀྱི་ཡོད་པ་དེས། ཁོང་ཚོ་དྲ་ཐོག་གི་རྗེས་འདེད་དང་གསང་མྱུལ་གྱི་ཉེན་ཁའི་གནས་སུ་བསྐྱལ་གྱི་ཡོད། ཁ་པར་གྱི་རྒྱུའི་གཞི་གྲངས་ཀྱི་ཁོངས་སུ། ཁྱེད་རང་ཉིན་རྒྱུན་ག་དུས་མལ་ལས་ལངས་ཀྱི་ཡོད་མེད་དང་། ཁྱེད་རང་གི་སྐབས་བབ་ཀྱི་སྡོད་གནས། ཁྱེད་རང་གི་གསར་འགྱུར་གྱི་བཀོལ་ཆས་དགའ་ཤོས། ཁྱེད་ཀྱིས་ཁ་པར་སྟེང་དུ་དུས་ཚོད་རྒྱུན་རིང་པོ་ག་ཚོད་གཏོང་གི་ཡོད་མེད། ཁྱེད་རང་ག་དུས་ཉལ་གྱི་ཡོད་མེད་སོགས་ཉིན་རེའི་བྱེད་སྒོ་མཐའ་དག་ཚུད་ཡོད།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན།&lt;/strong&gt; རྒྱུའི་གཞི་གྲངས་དེ་ཉེན་ཁ་ཆེ་བའི་རྒྱུ་ཆ་ཞིག་ཇི་ལྟར་ཆགས་ཀྱི་ཡོད་མེད་ཀྱི་གྱོད་དཔེ་ངོ་མ་ཞིག་ཡོད།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;p&gt;&lt;strong&gt;གནད་དོན་ག་རེ་བྱུང་ཡོད། འཇར་མན་གྱི་ཁ་དོག་ལྗང་ཁུའི་ཆབ་སྲིད་ཚོགས་པའི་ཆབ་སྲིད་པ་མལ་ཟི་སི་ཕེ་ཟི(Maltz Spitz) ལགས་ཀྱིས། འཇར་མན་གྱི་གློག་འཕྲིན་ཚོང་ལས་ཁང་ཆེ་གྲས་ངྷོ་ཞི་གློག་འཕྲིན་(Deutsche Telekom)ཁྲིམས་གཏུགས་བྱས་ཏེ། ཚོང་ལས་ཁང་དེས་ཁོང་གི་ཉེ་ལམ་ཟླ་༦་རིང་གི་ཁ་པར་གྱི་རྒྱུའི་གཞི་གྲངས་མཁོ་སྤྲོད་བྱེད་དགོས་པའི་དགོས་འདུན་བཏོན་ཡོད།&lt;/strong&gt;&lt;/p&gt;

&lt;h2 id=&quot;ཁོངགིསགརེརྙེདཡོད&quot;&gt;ཁོང་གིས་ག་རེ་རྙེད་ཡོད།&lt;/h2&gt;
&lt;p&gt;སི་ཕེ་ཟི་ལགས་ཀྱིས། རྒྱུའི་གཞི་གྲངས་དེའི་ཁོངས་སུ། ཁོ་རང་ཁྲོམ་གཞུང་དུ་ག་དུས་བསྐྱོད་ཡོད་མེད་དང་། ཁོ་རང་མེ་འཁོར་ནང་དུ་ག་དུས་བསྡད་ཡོད་མེད། ཁོ་རང་གནམ་གྲུ་ནང་ག་དུས་བསྡད་ཡོད། ད་དུང་། ཁོ་རང་འགྲུལ་བཞུད་བྱེད་སའི་གྲོང་ཁྱེར་ཁག་ནང་གི་ས་གནས་གང་དག་ལ་ཕྱིན་ཡོད་མེད་དང་། ཁོང་གིས་ལས་ཀ་ག་དུས་བྱས་ཡོད་མེད། ཁོང་ག་དུས་གཉིད་ཡོད་མེད། ཁོ་རང་ལ་ག་དུས་ཁ་པར་བཏང་ན་ཏག་ཏག་ཡོད་མེད། ཁོ་རང་ག་དུས་ཁ་པར་ནང་ཁ་བརྡ་བྱེད་པའི་འདོད་པ་ཡོད་མེད་དང་། ག་དུས་འཕྲིན་ཐུང་གཏོང་བར་དགའ་མིན། ཁོམ་པ་ཡོད་དུས་ཁོ་རང་ཝུ་ཆང་བཏུང་སའི་ས་ཆ་གང་ལ་འགྲོ་རྒྱུར་དགའ་མིན་སོགས་ཀྱི་བྱེད་སྒོ་ཡོངས་རྫོགས་ཐོན་ཡོད། དཔེ་མཚོན་འདི་བརྒྱུད་ནས། ང་ཚོས་རྒྱུའི་གཞི་གྲངས་ཀྱིས་ཁྱེད་རང་གི་ཉིན་རེའི་འཚོ་བའི་ནང་གི་བྱེད་སྒོ་ཡོངས་རྫོགས་ཕྱིར་བསྒྲགས་བྱེད་ཐུབ་ཀྱི་ཡོད་པ་ཤེས་རྟོགས་བྱུང་ཡོད།&lt;/p&gt;

&lt;p&gt;རྒྱུའི་གཞི་གྲངས་བརྒྱུད་ནས་མལ་ཟི་སི་ཕེ་ཟི་ལགས་ཀྱི་གོམས་གཤིས་དང་སྤྱོད་སྒོ་སྐོར་གྱི་ཞིབ་ཕྲའི་གནས་ཚུལ་རག་ཐུབ་ཀྱི་ཡོད་པར་བརྟེན། དེ་དག་ཁོང་གི་འགལ་ཟླ་རུ་གྱུར་བའི་ཕ་རོལ་དགྲ་བོའི་ལག་ཏུ་ཤོར་བ་ཡིན་ན། གནས་ཚུལ་དེ་དག་ག་དུས་ཡིན་ཡང་ཁོང་ལ་གནོད་པ་སྐྱེལ་བའི་ཆེད་དུ་བཀོལ་སྤྱོད་བྱེད་པའི་ཉེན་ཁ་ཡོད།&lt;/p&gt;

&lt;p&gt;&lt;img src=&quot;/assets/img/cnv/cellular-records-1024x669.jpg&quot; alt=&quot;/assets/img/cnv/cellular-records-1024x669.jpg&quot; /&gt;&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;སྤྱི་ལོ ༢༠༠༩ ལོའི་ཟླ་༨་ཚེས་༣༡ཉིན། རེས་གཟའ་ཟླ་བ། མལ་ཟི་སི་ཕེ་ཟི་ལགས་ཀྱིས་ཨར་ཧྥར་གྲོང་ཁྱེར་ནང་དྲ་རྒྱ་བཀག་སྡོམ་གྱི་བརྗོད་གཞི་ཐོག་ལྗང་ཁུ་ཆབ་སྲིད་ཚོགས་པར་གཏམ་བཤད་སྤེལ།(ཡོངས་ཁུངས། Parteiwebsite) ཚུར་ཁ་པར་ཐེངས་༦་ལ་འབྱོར། ཕར་ཁ་པར་ཐེངས་༢༡་ལ་བཏང་། དུས་ཡུན། ཆུ་ཚོད་༡་དང་སྐར་མ་༡༦ སྐར་ཆ་༨། ཚུར་འཕྲིན་ཐུང་༣༤་འབྱོར། ཕར་འཕྲིན་ཐུང་༢༩བཏང་། དྲ་བའི་འབྲེལ་མཐུད་ཀྱི་དུས་ཡུན། ཆུ་ཚོད་༢༡་དང་སྐར་མ༡༧ སྐར་ཆ ༢༥།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;p&gt;&lt;strong&gt;SS7 སྐྱོན་ཆ།&lt;/strong&gt;&lt;/p&gt;

&lt;p&gt;&lt;strong&gt;SS7 ནི་ཅི་ཞིག་ཡིན།&lt;/strong&gt;&lt;/p&gt;

&lt;p&gt;&lt;strong&gt;&lt;em&gt;བརྡ་སྟོན་མ་ལག༧(SS7)ནི། རྒྱལ་སྤྱིའི་གློག་འཕྲིན་གྲོས་མཐུན་ཞིག་ཡིན་ལ། གྲོས་མཐུན་དེ་བརྡ་རྟགས་ཀྱི་ལྕགས་སྡོང་ཁག་བརྒྱུད་དེ་ཁ་པར་ཕན་ཚུན་བར་གནས་ཚུལ་(འཕྲིན་ཐུང་དང་ཁ་པར་གཏོང་བ)བརྒྱུད་གཏོང་བྱེད་པའི་ཆེད་དུ་བཀོལ་སྤྱོད་བྱེད་ཀྱི་ཡོད། གྲོས་མཐུན་འདི་ཁ་པར་གྱི་ཞབས་ཞུ་མཁོ་སྤྲོད་བྱེད་མཁན་གྱིས་འཛམ་གླིང་གི་མི་མང་ཕན་ཚུན་བར་གཞི་གྲངས་བརྗེ་ལེན་བྱེད་པའི་ཆེད་དུ་བཀོལ་སྤྱོད་བྱེད་ཀྱི་ཡོད།&lt;/em&gt;&lt;/strong&gt;&lt;/p&gt;

&lt;p&gt;&lt;strong&gt;&lt;em&gt;SS7་ཡིས་བྱེད་ལས་ཇི་ལྟར་རྩོམ་གྱི་ཡོད་དམ།&lt;/em&gt;&lt;/strong&gt;&lt;/p&gt;

&lt;p&gt;གལ་ཏེ་ཁྱེད་ཀྱིས་ཁ་པར་གྱི་ཞབས་ཞུ་(ཀ)་བཀོལ་སྤྱོད་བྱས་པའི་ཐོག་ནས་ཁ་པར་གྱི་ཞབས་ཞུ་(ཁ)བཀོལ་གྱི་ཡོད་པའི་ཁྱེད་རང་གི་གྲོགས་པོ་ལ་ཁ་པར་གཏོང་གི་ཡོད་པའི་དབང་དུ་བཏང་ན། གཤམ་གྱི་པར་རིས་འདིས། ཁྱེད་རང་གིས་བཏང་བའི་ཁ་པར་དེ་ཁྱེད་རང་གི་གྲོགས་པོར་ཇི་ལྟར་སྦྲེལ་གྱི་ཡོད་མེད་སྟོན་གྱི་ཡོད། འབྲེལ་མཐུད་ཀྱི་ཁོངས་སུ་ཡོད་པའི་དྲ་བའི་ཡོ་ཆས་ཁག་གིས་SS7 གྲོས་མཐུན་བཀོལ་སྤྱོད་བྱས་ཏེ། ཁ་པར་གྱི་ཞབས་ཞུ་(ཀ)་ནས་ཁ་པར་གྱི་ཞབས་ཞུ་(ཁ)་ལ་གཞི་གྲངས་གཏོང་རེས་བྱས་ཏེ། མཐའ་མར་སྣེ་གཞན་པའི་ཡོ་ཆས་ཀྱི་སར་འབྱོར་གྱི་ཡོད།&lt;/p&gt;

&lt;audio controls=&quot;&quot; src=&quot;/assets/audio/cnv/cellular20reader202.mp3&quot; type=&quot;audio/mpeg&quot;&gt;&lt;/audio&gt;

&lt;p&gt;&lt;img src=&quot;/assets/img/cnv/ss7-1024x400.jpg&quot; alt=&quot;/assets/img/cnv/ss7-1024x400.jpg&quot; /&gt;&lt;/p&gt;

&lt;p&gt;SS7 གྲོས་མཐུན་དེ་འཛམ་གླིང་གློག་འཕྲིན་བཟོ་ལས་ཁང་༨༠༠་ལྷག་གིས་བཀོལ་སྤྱོད་བྱེད་ཀྱི་ཡོད་ལ། གྲོས་མཐུན་དེ་བརྟན་པོ་མེད་པས། དྲ་ཇག་ཚོས་ལས་སླ་པོའི་ཐོག་ནས་གཏོར་རྒོལ་བྱེད་ཐུབ།  དྲ་ཐོག་གི་འཇབ་རྒོལ་པར་SS7 དྲ་བའི་ནང་དུ་འཛུལ་ཚར་ན། ཁོང་ཚོས་&lt;/p&gt;

&lt;ul&gt;
  &lt;li&gt;ཁྱེད་ཀྱིས་བཏང་བའི་ཁ་པར་ལ་ལྐོག་ཉན་བྱེད་ཐུབ་པ་མ་ཟད། སྒྲ་ལེན་ཐུབ་ལ། གཞན་ལ་བརྒྱུད་གཏོང་བྱེད་ཐུབ།&lt;/li&gt;
  &lt;li&gt;འཕྲིན་ཐུང་རིགས་གཏོང་ལེན་བྱས་པ་ཆ་ཚང་ཀློག་ཐུབ།&lt;/li&gt;
  &lt;li&gt;ཁ་པར་དང་འཕྲིན་ཐུང་བརྒྱུད་ནས་གཏོང་ལེན་བྱས་པའི་གནས་ཚུལ་རིགས་བར་གཅོད་བྱེད་ཐུབ། (ཆ་རྐྱེན་གཉིས་པའི་ར་སྤྲོད་ཆེད་དུ་ཁ་པར་དང་འཕྲིན་ཐུང་བརྒྱུད་ནས་བཏང་བའི་ཐེངས་གཅིག་བཀོལ་ཆོག་པའི་གསང་ཚིག་ལ་གཡོལ་ཐུབ།)&lt;/li&gt;
  &lt;li&gt;ཁྱེད་ཀྱི་སྡོད་གནས་རྗེས་འདེད་གཏོང་ཐུབ།&lt;/li&gt;
&lt;/ul&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན།&lt;/strong&gt; མི་གཉིས་ཀྱིས་ཁ་པར་གྱི་དྲ་བ་བཀོལ་སྤྱོད་བྱས་པའི་ཐོག་ནས། ཕན་ཚུན་ལ་སྐད་གྱི་ལམ་གྱི་གསང་བའི་ཁ་བརྡ་བྱེད་ཀྱི་ཡོད། གལ་ཏེ། ས་གནས་སྲིད་གཞུང་གིས་མི་དེ་གཉིས་ཀྱིས་སྐད་ཆ་ག་རེ་བཤད་ཀྱི་ཡོད་མེད་ཤེས་འདོད་ཚེ། ཐད་ཀར་གློག་འཕྲིན་བཟོ་ལས་ཁང་ལ་མི་དེ་གཉིས་ཀྱི་ཁ་བརྡའི་ནང་དོན་གྱི་འདྲ་བཤུས་མཁོ་སྤྲོད་བྱེད་དགོས་པའི་རེ་སྐུལ་ཞུས་ཆོག་ལ། མི་དེ་གཉིས་ཀྱི་ཁ་བརྡར་ལྐོག་ཉན་ཡང་བྱེད་ཆོག གནད་དོན་འདིས། ཁ་པར་གྱི་ལམ་ནས་བརྒྱུད་གཏོང་བྱས་པའི་གནས་ཚུལ་རིགས་ས་གནས་སྲིད་གཞུང་དང་གློག་འཕྲིན་བཟོ་ལས་ཁང་གང་རུང་གིས་ལས་སླ་པོའི་ནས་ཁོང་ཚོའི་ཁེ་ཕན་གྱི་ཆེད་དུ་བཀོལ་སྤྱོད་བྱེད་ཐུབ།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན།&lt;/strong&gt; སྐད་འཕྲིན་ནང་འཛུལ་བར། འཕྲིན་ཐུང་བརྒྱུད་ནས་བཏང་བའི་ཐེངས་གཅིག་བཀོལ་ཆོག་པའི་གསང་ཚིག་གཏགས་དགོས་ཀྱི་ཡོད། གལ་ཏེ། འཇབ་རྒོལ་པ་ཞིག་ཁྱེད་ཀྱི་སྐད་འཕྲིན་ནང་འཛུལ་འདོད་པ་ཡིན་ན། ཁོས་ཁྱེད་ཀྱི་འཕྲིན་ཐུང་བར་གཅོད་བྱེད་ཐུབ་ཀྱི་ཡོད། ཁོས་ཐེངས་གཅིག་ལ་བཀོལ་ཆོག་པའི་གསང་ཚིག་དེ་ཁྱེད་རང་ལ་མ་འབྱོར་གོང་གི་ལམ་བར་ནས་མཐོང་ཐུབ་ཀྱི་ཡོད་སྟབས། ཁྱེད་རང་གི་སྐད་འཕྲིན་ནང་འཛུལ་ཐུབ་ཀྱི་ཡོད།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;p&gt;ཁྱེད་ཀྱིས་ག་རེ་བྱེད་ཐུབ།&lt;/p&gt;

&lt;p&gt;SS7 གྲོས་མཐུན་ཁོངས་ཀྱི་སྐྱོན་ཆ་དང་འབྲེལ་བའི་ཉེན་ཁ་ཞི་འཇམ་དུ་གཏོང་རྒྱུ་དེ་ལས་སླ་པོ་མེད་ཀྱང་། ཉེན་ཁ་ཇེ་ཆུང་དུ་གཏོང་ཐབས་ཀྱི་ལམ་ཁ་ཁ་ཤས་ཡོད་དེ། དེ་དག་ནི།&lt;/p&gt;

&lt;p&gt;&lt;img src=&quot;/assets/img/cnv/multifactor.jpg&quot; alt=&quot;/assets/img/cnv/multifactor.jpg&quot; /&gt;
ཁ་པར་དང་འཕྲིན་ཐུང་བརྒྱུད་ནས་འབྱོར་བའི་ར་སྤྲོད་ཀྱི་གསང་ཚིག་བཀོལ་བ་ལས། བཀོལ་ཆས་ཤིག་གི་ནང་དུ་ཆ་རྐྱེན་སྣ་མང་གི་ར་སྤྲོད་སྒྲིག་བཟོ་བྱེད་རྒྱུ་དང་།&lt;/p&gt;

&lt;p&gt;&lt;img src=&quot;/assets/img/cnv/use-apps-1024x565.jpg&quot; alt=&quot;/assets/img/cnv/use-apps-1024x565.jpg&quot; /&gt;
ཁ་པར་ནང་སྐད་ཀྱི་ལམ་ནས་གསང་བའི་གནས་ཚུལ་རིགས་གཞན་ལ་བརྒྱུད་སྤེལ་བྱེད་མི་རུང་། དེའི་ཚབ་ཏུ། བརྡ་རྟགས་དང་ཝ་ཚི་ཨེ་ཕི(Whatsapp) ལྟ་བུའི་སྣེ་གཉིས་བར་གྱི་གསང་སྡོམ་གྱི་ཁྱད་ཆོས་མཁོ་སྤྲོད་བྱེད་མཁན་གྱི་བཀོལ་ཆས་རིགས་བཀོལ་སྤྱོད་བྱེད་རྒྱུ།&lt;/p&gt;

&lt;p&gt;&lt;img src=&quot;/assets/img/cnv/faraday-bg.jpg&quot; alt=&quot;/assets/img/cnv/faraday-bg.jpg&quot; /&gt;
རང་ཉིད་ཀྱི་ཁ་པར་དེ་བརྡ་རྟགས་འགོག་ཐུབ་པའི་རས་ཁུར་ནང་དུ་བླུགས་ནས་འཁྱེར་རྒྱུ་བཅས་སོ།།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;གསལ་བཤད།&lt;/strong&gt;&lt;/td&gt;
    &lt;/tr&gt;
    &lt;tr&gt;
      &lt;td&gt;གོང་དུ་མཁོ་སྤྲོད་གནང་བའི་ཐབས་ལམ་ཁག་གིས་ཚད་ངེས་ཅན་གྱི་སྟེང་ནས་ཁྱེད་ཀྱི་ཁ་པར་ནང་གི་ཁ་བརྡ་ཁག་བརྟན་སྲུང་བྱེད་པར་རོགས་པ་བྱེད་ཐུབ་ངེས་ཀྱང་། ཁྱེད་ཀྱི་ཁ་པར་ནང་དུ་དེ་སྔོན་ནས་མཉེན་འབུ་འཛུལ་ཚར་ཡོད་ཚེ། གོང་འཁོད་ཀྱི་ཐབས་ལམ་ཁག་གིས་མི་ཕན།  ཁྱེད་རང་གི་ཁ་པར་གྱིས་རྒྱུའི་གཞི་གྲངས་ཀྱི་ངོ་བོའི་ཐོག་ནས་གཞི་གྲངས་ཁག་ཁ་ཤས་གཞན་ལ་སྤྲོད་ཀྱི་ཡོད་སྟབས། ཁྱེད་རང་གི་ངོ་བོ་སྦ་གསང་བྱེད་རྒྱུ་དེ་ཕལ་ཆེར་ཡོང་མི་སྲིད་པ་ཞིག་ཆགས་ཀྱི་ཡོད།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

</content>
 </entry>
 
 <entry>
   <title>དྲ་བ་དང་དྲ་རྒྱའི་འབྲེལ་མཐུད་དང་བར་ཆད།</title>
   <link href="http://localhost:4000/2022/09/17/net-inter-disruption_p7/"/>
   <updated>2022-09-17T00:00:00+05:30</updated>
   <id>http://localhost:4000/2022/09/17/net-inter-disruption_p7</id>
   <content type="html">&lt;h3 id=&quot;དམིགསཡུལ&quot;&gt;དམིགས་ཡུལ།&lt;/h3&gt;
&lt;p&gt;ཟབ་སྦྱོང་འདིའི་ཁྲོད་ཀྱི་ང་ཚོའི་དམིགས་ཡུལ་གཙོ་བོ་ནི། གནས་ཚུལ་བཀག་སྡོམ་དང་གསང་བའི་མྱུལ་ཞིབ་ནི་ཅི་ཞིག་ཡིན་མིན་དང་། དེ་དག་གི་བྱེད་ལས་རྩོམ་སྟངས་ག་འདྲ་ཡིན་མིན། དེ་བཞིན་རླབས་ཆེ་བའི་ནུས་ལྡན་གྱི་ཡོ་བྱད་ཁག་ཅིག་བརྒྱུད་ནས་འབྲེལ་མཐུད་ཀྱི་བར་ཆད་དེ་དག་ལ་་ཇི་ལྟར་གཡོལ་དགོས་མིན་སྐོར་ཧ་གོ་བར་བྱེད་རྒྱུ་དེ་ཡིན། བརྗོད་གཞི་འདི་དག་གི་སྐོར་ལ་ཧ་གོ་བར་བྱས་ན། ད་གཟོད། སྤྱི་ཡོངས་ཀྱི་བདེ་འཇགས་དང་། རང་ཉིད་སྒེར་གྱི་བདེ་འཇགས་སྐོར་ལ་གོ་བ་ཟབ་མོ་ལེན་ཐུབ།&lt;/p&gt;

&lt;audio controls=&quot;&quot; src=&quot;/assets/audio/1.mp3&quot; type=&quot;audio/mpeg&quot;&gt;&lt;/audio&gt;

&lt;h2 id=&quot;གནསཚུལབཀགསྡོམདངགསངབའིམྱུལཞིབ&quot;&gt;གནས་ཚུལ་བཀག་སྡོམ་དང་གསང་བའི་མྱུལ་ཞིབ།&lt;/h2&gt;
&lt;h3 id=&quot;གནསཚུལབཀགསྡོམ&quot;&gt;གནས་ཚུལ་བཀག་སྡོམ།&lt;/h3&gt;

&lt;p&gt;གནས་ཚུལ་བཀག་སྡོམ་བྱེད་སྟངས་ལ་དབྱེ་བ་མང་པོ་ཡོད་ཀྱང་། བོད་ནང་གི་གནས་ཚུལ་བཀག་སྡོམ་བྱེད་སྟངས་གཙོ་བོ་གཉིས་ནི་གཤམ་གསལ་ལྟར།&lt;/p&gt;

&lt;p&gt;འོག་ནས་སྟེང་ལ་ཕྱོགས་པའི་གནས་ཚུལ་བཀག་སྡོམ། གནས་ཚུལ་བཀག་སྡོམ་གྱི་རིགས་འདིའི་ཁྲོད་དུ། སྲིད་གཞུང་དང་། སྤྱི་ཚོགས། ནང་མི་སོགས་ཀྱིས་སྐྱོན་བརྗོད་དང་། འཁོན་ལན། འཇིགས་སྐུལ་ལ་ཞེད་ནས། མི་ཚོས་རང་ཉིད་ཀྱི་དྲ་ཐོག་གི་སྨྲ་བརྗོད་རང་དབང་དང་བྱེད་ལས་ཁག་རང་ངོས་ནས་དམ་དྲག་བྱེད་པ་ཞིག་ལ་ཟེར། འདི་ལ་ཡོངས་ཁྱབ་ཀྱི་ཐོག་ནས་རང་ངོས་ནས་གནས་ཚུལ་བཀག་སྡོམ་ཞེས་འབོད་སྲོལ་ཡོད། འདི་ནི་མི་ཚོས་སོ་སོའི་སྨྲ་བརྗོད་དང་བསམ་བློའི་རང་དབང་ལོངས་སུ་སྤྱོད་པར་འཇིགས་སྣང་བསྐྲུན་མཁན་གྱི་སྟེང་ནས་འོག་ལ་ཕྱོགས་པའི་གནས་ཚུལ་བཀག་སྡོམ་གྱི་གཞན་བརྒྱུད་ཀྱི་ཤུགས་རྐྱེན་ཡིན།&lt;/p&gt;

&lt;p&gt;སྟེང་ནས་འོག་ལ་ཕྱོགས་པའི་གནས་ཚུལ་བཀག་སྡོམ་ནི། སྲིད་གཞུང་གིས་དབང་ཆའི་སྟོབས་ཤུགས་བེད་སྤྱད་དེ། རྒྱལ་ཁབ་ཀྱི་མཚན་སྙན་ལ་གནོད་པའམ། སྲིད་གཞུང་གི་ལས་འཆར་ལ་ཉེན་ཁ་བཟོ་སྲིད་པའི་མི་སྒེར་གྱི་དྲ་ཐོག་གི་བྱེད་སྒོ(གནས་ཚུལ་གསར་སྤེལ་དང་ཆ་འཕྲིན་ལྟ་ཀློག)་རིགས་འབུར་འཇོམས་བྱེད་པ་ཞིག་ལ་ཟེར།འདི་ལྟ་བུའི་གནས་ཚུལ་བཀག་སྡོམ་བྱེད་ལུགས་འདིའི་དམིགས་ཡུལ་ནི། སྲིད་གཞུང་གི་ཆབ་སྲིད་དང་། སྤྱི་ཚོགས་དང་དཔལ་འབྱོར་བཅས་ཀྱི་སྒྲོམ་གཞི་ལ་ཕོག་སྲིད་པའི་སྐྱོན་བརྗོད་ལ་གཡོལ་བའི་ཆེད་དུ་ཡིན།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;བཀོལ་ཆས་བཀག་སྡོམ།&lt;/strong&gt; རྒྱ་ནག་སྲིད་གཞུང་གིས་སོ་སོའི་ལུང་པའི་ནང་དུ་བཀོལ་ཆས་གང་དག་བཀོལ་སྤྱོད་བྱེད་ཆོག་མིན་དང་། མི་ཞིག་གིས་བཀོལ་ཆས་ཇི་ལྟར་བཀོལ་དགོས་མིན་སོགས་སྟངས་འཛིན་བྱས་ཏེ། བཀོལ་ཆས་བཀག་སྡོམ་ལག་བསྟར་བྱེད་ཀྱི་ཡོད། རྒྱ་ནག་གི་དྲ་རྒྱའི་ལྕགས་རི་རིང་པོ་ལྟ་བུའི་སྡིངས་ཆ་བྱེ་བྲག་པའི་གནས་ཚུལ་བཀག་སྡོམ་དང་མ་འདྲ་བར། བཀོལ་ཆས་བཀག་སྡོམ་གྱི་བྱེད་ལས་དེ་དམར་ཤོག་སྲིད་གཞུང་གི་སྤྱི་ཚོགས་དང་དཔལ་འབྱོར་གྱི་སྒྲོམ་གཞི་ལ་ཉེན་ཁ་བཟོ་བ་དང་། གཞི་རྩའི་འགྲོ་བ་མིའི་ཐོབ་ཐང་ཁག་ཅིག་རྡོག་རོལ་གཏོང་མཁན་གྱི་བཀོལ་ཆས་ཁག་བཀག་སྡོམ་བྱེད་པ་ལ་གཞི་བཅོལ་ཡོད། གལ་ཏེ། བོད་ནང་གི་བོད་མི་ཞིག་གིས་ངོ་དེབ་ཀྱི་བཀོལ་ཆས་ཕབ་ལེན་བྱེད་འདོད་ཡོད་པའི་དབང་དུ་བཏང་བ་ཡིན་ན། ཁོང་ལ་བཀོལ་ཆས་དེ་བཀོལ་བའི་འདོད་པ་ཡོད་རུང་། རྒྱ་ནག་གི་ཀུ་ཤུའི་བིམ་མཛོད་ཀྱི་ནང་དུ་བཀོལ་ཆས་དེ་མེད། འདི་ནི་ཀུ་ཤུའི་བིམ་མཛོད་ཀྱི་ནང་དུ་གནས་ཚུལ་བཀག་སྡོམ་བྱས་པ་བརྟེན་ནས་བྱུང་བ་རེད། གང་ཡིན་ཞེ་ན། རྒྱ་ནག་སྲིད་གཞུང་གིས་དེ་དང་དེ་འདྲ་བའི་བཀོལ་ཆས་ཁག་ཆབ་སྲིད་ངོས་ཐད་ནས་རྣོ་ངར་ཅན་ཡིན་པ་མ་ཟད། དེ་དག་རྒྱ་ནག་སྲིད་གཞུང་ལ་ཁ་གཏད་གཅོག་པའི་ཆེད་དུའང་བཀོལ་སྤྱོད་བྱེད་ངེས་པར་ངོས་འཛིན་བྱེད་ཀྱི་ཡོད།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;h3 id=&quot;བཀོལཆསཀྱིསྤྱོདསྒོལགཞིརབཞགཔའིཐོགནསབཀོལཆསབཀགསྡོམབྱེདསྟངསཀྱིཐབསལམཁཤསཤིགཡོདལ-དེདགརིགསགཉིསསུདབྱེཆོག&quot;&gt;བཀོལ་ཆས་ཀྱི་སྤྱོད་སྒོ་ལ་གཞིར་བཞག་པའི་ཐོག་ནས་བཀོལ་ཆས་བཀག་སྡོམ་བྱེད་སྟངས་ཀྱི་ཐབས་ལམ་ཁ་ཤས་ཤིག་ཡོད་ལ། དེ་དག་རིགས་གཉིས་སུ་དབྱེ་ཆོག&lt;/h3&gt;
&lt;h4 id=&quot;1-ནངདོནབཅོསབསྒྱུརདངགཡོབཀོལགྱིབཀགསྡོམ&quot;&gt;1. ནང་དོན་བཅོས་བསྒྱུར་དང་གཡོ་བཀོལ་གྱི་བཀག་སྡོམ།&lt;/h4&gt;
&lt;p&gt;དྲ་བའི་ཞབས་ཞུ་མཁོ་སྤྲོད་མཁན་གྱིས་གྲངས་རིག་གི་བརྩི་ཚུལ་བེད་སྤྱད་དེ། སོ་སོའི་སྡིངས་ཆའི་སྟེང་གི་ཆ་འཕྲིན་གྱི་ནང་དོན་རིགས་དྲང་བདེན་མ་ཡིན་པའི་ལམ་ནས་གཡོ་བཅོས་བྱེད་ཀྱི་ཡོད་ལ། དེས་ཁོང་ཚོར་དངུལ་རྩིས་དང་ཆབ་སྲིད་ཀྱི་དམིགས་ཡུལ་གང་རུང་གི་ཆེད་དུ། ཆ་འཕྲིན་གྱི་ནང་དོན་སྦ་གསང་དང་ཁྱབ་བསྒྲགས་བྱེད་དུ་འཇུག་གི་ཡོད། གནས་ཚུལ་བཀག་སྡོམ་གྱི་རིགས་འདིའི་ཁྲོད་དུ། བཀག་སྡོམ་བྱས་པའི་ཆ་འཕྲིན་གྱི་ནང་དོན་ཁག་སྡིངས་ཆ་བྱེ་བྲག་པ་དེའི་སྟེང་ནས་མེད་པར་བཟོ་ཡི་མེད། དེའི་ཚབ་ཏུ། དྲ་བའི་ཞབས་ཞུ་མཁོ་སྤྲོད་མཁན་གྱིས་ནང་དོན་གང་ཞིག་སྡིངས་ཆ་བྱེ་བྲག་པ་དེའི་མདུན་ངོས་སུ་མི་མངོན་པའམ། འཚོལ་བཤེར་གྱི་ཁྲོད་དུ་རྙེད་མི་ཐུབ་པ་བཟོས་ཡོད། གནས་ཚུལ་བཀག་སྡོམ་གྱི་རིགས་འདིའི་དཔེ་མཚོན་ཞིག་ནི། འཁྱུག་དབྱངས་བཀོལ་ཆས་ནང་གི་ཆ་འཕྲིན་གྱི་ནང་དོན་བཅོས་བསྒྱུར་རུ་ཁག་གིས། གཞུང་གི་ཞིབ་དཔྱོད་ལ་གཡོལ་བའི་ཆེད་དུ་ཆབ་སྲིད་ངོས་ཐད་ནས་རྣོ་ངར་ལྡན་པའི་བརྗོད་གཞི་རིགས་འགོག་ཐབས་བྱས་པ་དེ་རེད། ད་དུང་ཁོང་ཚོས་རྒྱུན་ལྡན་མིན་པར་ངོས་འཛིན་བྱས་པའི་གཟུགས་དབྱིབས་དང་། གདོང་དབྱིབས་མདོག་ཉེས་པོ། གཉེར་མ་མང་པོ། དབུལ་གྲོང་དང་གྲོང་གསེབ་ཀྱི་ཞིང་ཁ། རྙིང་ཧྲུལ་དུ་གྱུར་བའི་ཁང་པ་སོགས་འཁྱུག་དབྱངས་འཛད་སྤྱོད་པས་ཡར་འཇུག་བྱས་པའི་བརྙན་ཐུང་གི་བརྗོད་གཞི་ཁག་མི་གཞན་གྱིས་མི་མཐོང་བ་བཟོས་ཡོད།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན།&lt;/strong&gt; སྤྱི་སྤྱོད་རླངས་འཁོར་ཞིག་ལྷ་ས་ནས་གཞི་ཀ་རྩེར་འགྲོ་བཞིན་ཡོད། ལམ་བར་དུ་རླངས་འཁོར་འབབ་ཚིགས་མང་པོ་ནས་བཀག་སྟེ་འགྲུལ་བ་ཡར་ནང་ལ་འཛུལ་དུ་འཇུག་གི་ཡོད། འོན་ཀྱང་། རླངས་འཁོར་ཁ་ལོ་བས། འགྲུལ་བ་དེ་དག་གིས་སྤྱི་སྤྱོད་རླངས་འཁོར་གྱི་རྣམ་པ་འཕྲོ་བརླག་གཏོང་བར་ཞེད་ནས། ཁོང་ཚོ་རླངས་འཁོར་གྱི་རྐུབ་སྟེགས་ཆེས་མཐའ་མའི་སྟེང་དུ་མ་གཏོགས་སྡོད་དུ་བཅུག་མེད།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;h4 id=&quot;2-གནདཚིགབཀགསྡོམ&quot;&gt;2. གནད་ཚིག་བཀག་སྡོམ།&lt;/h4&gt;
&lt;p&gt;བཀོལ་ཆས་ཤིག་སྟེང་དུ། ཆབ་སྲིད་ངོས་ཐད་ནས་གནད་འགག་ཡོད་པའི་རྣོ་ངར་ཅན་གྱི་ཐ་སྙད་དང་ཚིག་གྲུབ་ཁག་འགོད་པའི་སྐབས་སུ། བཀོལ་ཆས་དེའི་ནང་གི་དྲ་བའི་བཞུར་རྒྱུན་འཚག་རྒྱག་བྱེད་ཀྱིས་ཆ་འཕྲིན་གྱི་ནང་དོན་དེ་རིགས་བཀག་སྡོམ་བྱེད་ཀྱི་ཡོད་པ་ལ་བརྟེན་ནས། གནད་ཚིག་བཀག་སྡོམ་གྱི་སྣང་ཚུལ་འབྱུང་གི་ཡོད། གནད་ཚིག་དེ་དེག་གི་ཁོངས་སུ། མི་དང་ས་ཆའི་མིང་། དོན་རྐྱེན། ཟླ་ཚེས་སོགས་ཚུད་ཡོད། གནད་ཚིག་བཀག་སྡོམ་གྱི་སྣང་ཚུལ་རིགས་འཕྲིན་ཐུང་བཀོལ་ཆས་དང་སྤྱི་ཚོགས་འབྲེལ་མཐུད་དྲ་བའི་སྡིངས་ཆ་ཁག་གི་ནང་དུ་འབྱུང་གི་ཡོད།&lt;/p&gt;

&lt;p&gt;གནད་ཚིག་བཀག་སྡོམ་གྱི་སྐོར་འགྲེལ་བཤད་རྒྱག་པར། ང་ཚོས་ཀུ་ཤུ་ཟེར་བ་དེ་ཐོ་གཞུང་ནག་པོའི་ཁོངས་སུ་བཅུག་ཡོད་པའི་ཐ་སྙད་ཅིག་ཡིན་པའི་དབང་དུ་བཏང་། དེ་ནས་ཁྱེད་ཀྱིས་སྐད་འཕྲིན་ནང་སོ་སོའི་གྲོགས་པོར། ཉིན་རེར་ཀུ་ཤུ་རེ་བཟའ་ཐུབ་ན། སྨན་པར་བསྟེན་མི་དགོས་ཞེས་བྲིས་ཏེ་བཏང་བ་ཡིན་ན། ཚིག་གྲུབ་དེའི་ནང་དུ་ཀུ་ཤུ་ཟེར་བའི་ཐ་སྙད་དེ་ཡོད་སྟབས། གནད་ཚིག་བཀག་སྡོམ་གྱི་ཁོངས་སུ་བཅུག་འགྲོ་བས། འཕྲིན་ཐུང་དེ་ཁྱེད་རང་གིས་གཏང་སའི་གྲོགས་པོ་དེར་འབྱོར་མི་ཐུབ། ཁྱེད་གཉིས་ཀས་ཕན་ཚུན་ལ་འབྲེལ་བ་བྱེད་ཐུབ་ཀྱང་། ཐོ་གཞུང་ནག་པོའི་ཁོངས་ཀྱི་ཐ་སྙད་(ཀུ་ཤུ)ལྡན་པའི་འཕྲིན་ཐུང་བྱེ་བྲག་པ་དེ་ཁྱེད་རང་གི་གྲོགས་པོར་འབྱོར་མི་ཐུབ།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན།&lt;/strong&gt; ཉེས་ཅན་པ་ཞིག་སྤྱི་སྤྱོད་རླངས་འཁོར་ལ་བསྡད་དེ། རྒྱལ་ཁབ་གཞན་པ་ཞིག་གི་ནང་དུ་བྲོས་བྱོལ་ལ་འགྲོ་བའི་སྐབས་སུ། རྒྱལ་མཚམས་ཀྱི་ཞིབ་བཤེར་ས་ཚིགས་སུ། མཐའ་སྲུང་དམག་མིས་ཁོ་རང་ངོ་འཕྲོད་དེ་རླངས་འཁོར་ནས་ཕྱིར་བཏོན་ཡོད། འགྲུལ་བཞུད་པ་གཞན་ཚང་མ་རྒྱལ་མཚམས་བརྒལ་ནས་འགྲོ་རུ་བཅུག་ཡོད་ཀྱང་། ཉེས་ཅན་པ་དེ་བཀག་འགོག་བྱས་ཡོད།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;h3 id=&quot;གསངབའིམྱུལཞིབ&quot;&gt;གསང་བའི་མྱུལ་ཞིབ།&lt;/h3&gt;
&lt;p&gt;གསང་བའི་མྱུལ་ཞིབ་ནི། སྲིད་གཞུང་དང་ཚོགས་པ་གང་རུང་གིས། དམིགས་འབེན་ཏུ་གཟུང་སའི་མི་སྒེར་གྱི་དྲ་ཐོག་གི་བྱེད་སྒོ་ཁག་ལ་གསང་བའི་སྒོ་ནས་སོ་ལྟ་དང་སྟངས་འཛིན་བྱེད་པ་ཙམ་མ་ཟད། ད་དུང་ཉེར་སྤྱོད་པའི་གནས་ཚུལ་ཁག་དོ་བདག་གི་ཆོག་མཆན་མེད་པར་ལྐོག་ནས་བསྡུ་རུབ་བྱེད་པའི་བྱེད་ལས་ཤིག་ལ་ཟེར་གྱི་ཡོད། དཔེར་ན། ཁྱེད་རང་གི་ཁ་པར་ལ་ནད་དུག་ཕོག་ཚར་ན། ནད་དུག་བཟོ་མཁན་དེ་ཁྱེད་རང་གི་ཁ་པར་ནང་འཛུལ་ཐུབ་ཀྱི་ཡོད་པས། ཁྱེད་རང་གི་བྱེད་སྒོ་ཁག་ཡོངས་སུ་ཧ་གོ་ཐུབ་ཀྱི་ཡོད། ཁོང་ཚོས་ཁྱེད་ཀྱིས་བཀོལ་ཆས་གང་དག་བཀོལ་སྤྱོད་བྱེད་ཀྱི་ཡོད་མེད་དང་། མི་སུ་དང་གླེང་མོལ་བྱེད་ཀྱི་ཡོད་མེད། དྲ་ཚིགས་གང་དག་ལ་ལྟ་ཀློག་བྱེད་ཀྱི་ཡོད་མེད་སོགས་ལྐོག་ལྟ་བྱེད་ཐུབ་ཀྱི་ཡོད།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན།&lt;/strong&gt; དམིགས་འབེན་ཏུ་གཟུང་སའི་མི་ཞིག་མི་གཞན་པ་ཁག་ཅིག་དང་ལྷན་དུ་རྒྱ་ནག་ནས་ཐེ་ལན་ཌི་རྒྱལ་ཁབ་ལ་བྲོས་བྱོལ་དུ་འགྲོ་ཡི་ཡོད། སྲིད་གཞུང་ལ་མི་དེ་ད་ལྟ་གང་དུ་ཡོད་མེད་ཀྱི་གནས་ཚུལ་ཆ་ཚང་རག་ཚར་ཡོད། འོན་ཀྱང་། སྲིད་གཞུང་གིས་མི་དེར་ལམ་སེང་བཀག་ཉར་མ་བྱས་པར། ཁོའི་བྱེད་སྒོ་ཁག་ལ་སོ་ལྟ་བྱེད་ཀྱི་ཡོད། ཁོང་ཚོས་མི་དེས་ག་རེ་བྱེད་ཀྱི་ཡོད་མེད་ལྐོག་ལྟ་བྱེད་ཞོར་དུ། མི་དེའི་ཁ་པར་ནང་འཛུལ་ཏེ། ཁོས་ཁ་པར་བཏང་བའི་ལོ་རྒྱུས་ཆ་ཚང་ཉར་ཚགས་བྱས་པ་དང་། ཁོས་མི་སུ་དག་ལ་འབྲེལ་བ་བྱས་ཡོད་མེད་ཀྱི་གནས་ཚུལ་མཁོ་བསྡུ་བྱས། གསང་མྱུལ་འདིའི་རིགས་དམིགས་ཡུལ་འདྲ་མིན་གྱི་ཆེད་དུ་བཀོལ་སྤྱོད་བྱེད་ཆོག་ལ། དེའི་ཁོངས་སུ་མི་ཞིག་དང་འབྲེལ་བའི་དཔང་རྟགས་འཚོལ་བ་དང་་། འཆར་གཞི་ལྡན་པའི་ལས་འགུལ་གང་རུང་གི་ཁུངས་སྣེ་འདེད་པ། དམིགས་འབེན་ཏུ་གཟུང་སའི་མི་དེའི་ཉེ་འཁོར་དུ་ཉེས་ཅན་ལྟེ་བ་གཞན་པ་ཡོད་མེད་ཞིབ་ལྟ་བྱེད་པ་སོགས་ཚུད་ཡོད།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;h3 id=&quot;འབྱུངསྲིདཔའིགསངམྱུལགྱིརྣམཔཁཤས&quot;&gt;འབྱུང་སྲིད་པའི་གསང་མྱུལ་གྱི་རྣམ་པ་ཁ་ཤས།&lt;/h3&gt;

&lt;ul&gt;
  &lt;li&gt;
    &lt;p&gt;ཁྱེད་ཀྱི་དྲ་བའི་ཞབས་ཞུ་མཁོ་སྤྲོད་མཁན་གྱིས་ཁྱེད་རང་གི་དྲ་མྱུལ་གྱི་ལོ་རྒྱུས་དང་བཀོལ་ཆས་ཁག་ནང་གི་བྱེད་སྒོ་ཁག་སོ་ལྟའམ་བྱ་ར་བྱེད་ཐུབ། ཤེས་དགོས་པའི་དོན་གནད་གལ་ཆེན་ཞིག་ནི། དྲ་བའི་ཞབས་ཞུ་མཁོ་སྤྲོད་བྱེད་མཁན་གྱིས་ཁྱེད་རང་གི་དྲ་ཐོག་གི་འགྲུལ་བཞུད་ཡོངས་རྫོགས་མཐོང་ཐུབ་ཀྱི་ཡོད་རུང་། ཉེར་སྤྱོད་པས་HTTPS དྲ་རྒྱའི་གྲོས་མཐུན་བཀོལ་སྤྱོད་བྱེད་ཀྱི་ཡོད་པའི་དྲ་ཚིགས་ཁག་ལ་ལྟ་ཀློག་བྱས་པའམ། ཡང་ན། སྣེ་གཉིས་བར་གྱི་གསང་སྡོམ་གྱི་ཁྱད་ཆོས་མཁོ་སྤྲོད་བྱེད་མཁན་གྱི་དྲ་བརྒྱུད་འབྲེལ་མཐུད་ཀྱི་སྡིངས་ཆ་བཀོལ་སྤྱོད་བྱས་ཚེ།  དྲ་བའི་ཞབས་ཞུ་མཁོ་སྤྲོད་བྱེད་མཁན་གྱིས་དྲ་སྟེང་དུ་གཏོང་ལེན་བྱས་པའི་ཆ་འཕྲིན་ནང་དོན་མཐོང་མི་ཐུབ།&lt;/p&gt;
  &lt;/li&gt;
  &lt;li&gt;
    &lt;p&gt;བརྡ་འཕྲིན་བཟོ་ལས་ཁང་དང་། སྲིད་གཞུང་གི་འབྲེལ་ཡོད་ཚན་པས། ཁྱེད་ཀྱིས་བཏང་བའི་འཕྲིན་ཐུང་དང་ཁ་པར་སོགས་ལ་ལྐོག་ནས་ལྟ་ཉན་བྱེད་ཐུབ། ཁྱེད་རང་གིས་དྲ་ཐོག་ཏུ་དངུལ་གཏོང་ལེན་བྱེད་སྐབས། ཁ་པར་སྟེང་དུ་བདེན་དཔང་གི་གསང་ཚིག་གཏོང་མཁན་གྱི་དངུལ་ཁང་གི་མ་ལག་དེར་དྲ་ཇག་གི་འཇབ་རྒོལ་ཐེབས་སྲིད་ལ། དྲ་ཇག་གིས་མ་ལག་དེ་བཀོལ་ཏེ་ཁྱེད་རང་གི་དངུལ་ཁང་ནང་གི་སྒོར་མོ་བརྐུ་ཐུབ།&lt;/p&gt;
  &lt;/li&gt;
  &lt;li&gt;
    &lt;p&gt;ས་ཁུལ་ཞིག་ནང་གི་ངོ་གདོང་ངོས་འཛིན་མ་ལག་དང་། སྐྱེ་དངོས་ཁྱད་རྟགས་ཀྱི་གཞི་གྲངས་བེད་སྤྱད་དེ། ས་ཁུལ་དེའི་ནང་གི་མི་མང་གི་ལས་འགུལ་ལ་བྱ་ར་བྱེད་སྲིད། དེའི་ཁོངས་སུ། མི་གང་དག་ས་ཁུལ་དེ་ནང་ག་དུས་འཛུལ་ཡོད་མེད་་དང་ག་དུས་ཕྱིར་ཐོན་ཡོད་མེད་སོགས་ཚུད་ཡོད། ཁྱེད་ཀྱི་ཁ་པར་ཨང་གྲངས་དང་། སྡོད་གནས་ཁ་བྱང་སོགས་ཁྱེད་རང་སྒེར་གྱི་ཞིབ་ཕྲའི་གནས་ཚུལ་ཁག་ཧ་གོ་བར་ཁྱེད་རང་གི་ངོ་གདོང་གཅིག་པུས་ཆོག་གི་ཡོད།&lt;/p&gt;
  &lt;/li&gt;
  &lt;li&gt;
    &lt;p&gt;སྐད་སྒྲ་ངོས་འཛིན་ལྟ་བུའི་འཕྲུལ་རིག་ལག་རྩལ་བེད་སྤྱད་དེ་མི་ཚོའི་དྲ་ཐོག་ཏུ་སྐད་ཆ་ག་རེ་བཤད་ཀྱི་ཡོད་མེད་སོ་ལྟ་བྱེད་ཀྱི་ཡོད། འཕྲིན་ཐུང་དང་པར་རིས་སོགས་ལས་སླ་པོའི་ཐོག་ནས་དབྱེ་ཞིབ་བྱེད་ཐུབ་པ་བཞིན། སྐད་སྒྲ་ངོས་འཛིན་མ་ལག་བརྒྱུད་དེ། སྐད་ཀྱི་ལམ་ནས་བཞག་པའི་འཕྲིན་ཐུང་རིགས་ལའང་གསང་མྱུལ་བྱེད་ཐུབ།&lt;/p&gt;
  &lt;/li&gt;
  &lt;li&gt;
    &lt;p&gt;སྤྱི་ཚོགས་འབྲེལ་མཐུད་དྲ་བའི་སྡིངས་ཆ་ཁག་གི་སྟེང་དུ་བཞག་པའི་གནས་ཚུལ་ཁག་ཡོངས་ཁྱབ་ཀྱི་གཞི་གྲངས་ཆགས་ཀྱི་ཡོད་སྟབས། དེ་དག་མི་གང་རུང་ཞིག་གིས་བེད་སྤྱད་དེ། ཁྱེད་རང་གང་དུ་ཡོད་མེད་དང་། སུ་དང་མཉམ་དུ་ཡོད་མེད། ག་རེ་བྱེད་ཀྱི་ཡོད་མེད་སོགས་རྩད་གཅོད་བྱེད་ཐུབ།&lt;/p&gt;
  &lt;/li&gt;
  &lt;li&gt;
    &lt;p&gt;བོད་ཁུལ་དུ་འཕྲིན་ཐུང་གླེང་མོལ་བཀོལ་ཆས་ཤིག་གི་ནང་ཆབ་སྲིད་ངོས་ཐད་ནས་རྣོ་ངར་ལྡན་པའི་འཕྲིན་ཐུང་ཞིག་བཏང་ཚེ། དེ་ལ་གསང་མྱུལ་བྱེད་ངེས། རྒྱ་ནག་གི་གཞི་གྲངས་སོར་བཞག་གི་སྲིད་ཇུས་གཞིར་བཞག་ན། བཟོ་ལས་ཁང་ཁག་གིས་སོ་སོར་འབྱོར་བའི་གཞི་གྲངས་ཁག་ཉར་ཚགས་བྱེད་ཆོག་པའི་དབང་ཆ་སྤྲད་ཡོད། གནས་ཚུལ་རིགས་གཏོང་མཁན་གྱི་དྲ་ཐོག་གི་བྱེད་སྒོ་ཁག་གཞུང་གིས་ལས་སླ་པོའི་ཐོག་ནས་རྩད་གཅོད་བྱེད་ཐུབ་པས། དེས་མི་སྒེར་ལ་ཁྲིམས་ཐོག་ནས་གྱོང་གུད་ཕོག་ཏུ་འཇུག་ངེས།&lt;/p&gt;
  &lt;/li&gt;
  &lt;li&gt;
    &lt;p&gt;ཁྱེད་རང་གི་ཁ་པར་སྟེང་དུ་ཕབ་ལེན་བྱས་ཡོད་པའི་བཀོལ་ཆས་ཁག་རང་ཉིད་ལ་སོ་ལྟ་བྱེད་སྤྱད་ཀྱི་ལག་ཆར་བཀོལ་ཐུབ། གང་ཡིན་ཞེ་ན། སྤྱི་ཚོགས་འབྲེལ་མཐུད་དྲ་བའི་བཀོལ་ཆས་ཕལ་ཆེ་བར་ཁྱེད་རང་གི་ཁ་པར་ནང་གི་ཆོག་མཆན་ཁག་ཐོབ་ཀྱི་ཡོད། ལྷག་པར་དུ། རྒྱ་ནག་གི་བཀོལ་ཆས་ཁག་འཕྲུལ་རིག་བདེ་འཇགས་ཀྱི་རྩིས་བཤེར་བརྒྱུད་ཀྱི་མེད་པས། ཉེར་སྤྱོད་པས་ཧ་མ་གོ་བའི་ཐོག་ནས། བཀོལ་ཆས་ཀྱི་ཆོག་མཆན་ཁག་བཀོལ་སྤྱོད་ལོག་པ་བྱེད་ཆོག&lt;/p&gt;
  &lt;/li&gt;
&lt;/ul&gt;

&lt;p&gt;&lt;img src=&quot;/assets/img/internet-dist-1.jpg&quot; alt=&quot;assets/img/internet-dist-1.jpg&quot; /&gt;&lt;/p&gt;

&lt;h3 id=&quot;དྲརྒྱབཀགསྡོམདངགསངམྱུལལགཡོལཐབས&quot;&gt;དྲ་རྒྱ་བཀག་སྡོམ་དང་གསང་མྱུལ་ལ་གཡོལ་ཐབས།&lt;/h3&gt;
&lt;p&gt;&lt;img src=&quot;/assets/img/circumvent-internet-surveillance-and-censorship-1024x433.jpg&quot; alt=&quot;/circumvent-internet-surveillance-and-censorship-1024x433&quot; /&gt;&lt;/p&gt;

&lt;audio controls=&quot;&quot; src=&quot;/assets/audio/2.mp3&quot; type=&quot;audio/mpeg&quot;&gt;&lt;/audio&gt;
&lt;h2 id=&quot;1རྟོགབཟོསམིསྒེརདྲབའིཡོབྱདབཀོལསྤྱོད&quot;&gt;1)རྟོག་བཟོས་མི་སྒེར་དྲ་བའི་ཡོ་བྱད་བཀོལ་སྤྱོད།&lt;/h2&gt;
&lt;p&gt;རྟོག་བཟོས་མི་སྒེར་དྲ་བ་བཀོལ་སྤྱོད་བྱས་ཚེ། དེས་ཁྱེད་རང་གི་དྲ་རྒྱ་འགྲུལ་བཞུད་བྱེད་སའི་སྒེར་གྱི་དྲ་བ་ཞིག་བསྐྲུན་གྱི་ཡོད། ཡོ་བྱད་དེ་བཀོལ་སྤྱོད་བྱས་ཏེ། ཁྱེད་རང་གི་ས་ཁུལ་དང་དྲ་བའི་ནང་དུ་ནམ་རྒྱུན་རག་མི་ཐུབ་པའི་གནས་ཚུལ་ཁག་རག་ཐུབ་ཀྱི་ཡོོད། ཡིད་བརྟན་འཕེར་བའི་རྟོག་བཟོས་མི་སྒེར་དྲ་བ་ཁག་ཅིག་གི་དཔེ་མཚོན་ནི། སའེ་ཧྥོན་དང་། ལྒང་བཞུ། ཕུག་ལམ་གྱི་དོམ་སོགས་ཡིན།&lt;/p&gt;

&lt;p&gt;&lt;strong&gt;རྟོག་བཟོས་མི་སྒེར་དྲ་བས་ཁྱེད་ལ་ག་རེ་བྱེད་ཐུབ།&lt;/strong&gt; ཁྱེད་རང་གི་IP ཁ་བྱང་བརྗེ་ཡི་ཡོད་པས། ཁྱེད་རང་གི་ཡོ་ཆས (ཁ་པར)་གྱི་ས་གནས་རྒྱལ་ཁབ་གཞན་ཞིག་གི་ནང་དུ་ཡོད་པ་སྟོན་གྱི་ཡོད། རྒྱུ་མཚན་དེའི་དབང་གིས་རྒྱ་ནག་གི་དྲ་རྒྱའི་ལྕགས་རི་རིང་པོའི་ཆ་འཕྲིན་བཀག་སྡོམ་ལ་གཡོལ་ཐུབ་ཀྱི་ཡོད།&lt;/p&gt;

&lt;p&gt;དྲ་བའི་འབྲེལ་མཐུད་གསང་སྡོམ་བྱེད་ཀྱི་ཡོད་སྟབས། དྲ་བའི་ཞབས་ཞུ་མཁོ་སྤྲོད་བྱེད་མཁན་གྱིས། ཁྱེད་རང་གི་དྲ་རྒྱའི་འབྲེལ་མཐུད་ཀྱི་ནང་དོན་གང་ཡང་རྙེད་མི་ཐུབ། རྒྱུ་མཚན་དེའི་དབང་གིས་ཁྱེད་རང་གསང་བའི་མྱུལ་ཞིབ་ལས་སྐྱོབ་ཐུབ།&lt;/p&gt;

&lt;h3 id=&quot;རྟོགབཟོསམིསྒེརདྲབསཁྱེདལཅིཞིགམིབྱེད&quot;&gt;རྟོག་བཟོས་མི་སྒེར་དྲ་བས་ཁྱེད་ལ་ཅི་ཞིག་མི་བྱེད།&lt;/h3&gt;
&lt;p&gt;རྟོག་བཟོས་མི་སྒེར་དྲ་བ་ཚང་མ་དམིགས་ཡུལ་ཡག་པོ་ཞིག་གི་ཆེད་དུ་བཟོ་སྐྲུན་བྱེད་ཀྱི་ཡོད་པའི་ངེས་པ་མེད་ལ། རྟོག་བཟོས་མི་སྒེར་དྲ་བ་བཟོ་མཁན་ཚང་མར་དྲ་རྒྱའི་རང་དབང་དང་ཉེར་སྤྱོད་པ་སྲུང་སྐྱོབ་བྱེད་པའི་གཞི་རྩའི་རྩ་འཛིན་མེད་པས།  རྟོག་བཟོས་མི་སྒེར་དྲ་བའི་ཞབས་ཞུ་སྦྱིན་མཁན་ཁ་ཤས་ཀྱིས་ཉེར་སྤྱོད་པའི་དྲ་ཐོག་གི་བྱེད་སྒོ་དང་འབྲེལ་བའི་གཞི་གྲངས་ཁག་རང་རང་གི་ཁེ་ཕན་ཆེད་དུའམ། ཡང་ན་གནོན་ཤུགས་འོག་སྲིད་གཞུང་ལ་རྩིས་སྤྲོད་བྱེད་སྲིད་པའི་ཉེན་ཁ་ཡོད། དེར་བརྟེན། རྟོག་བཟོས་མི་སྒེར་དྲ་བའི་ཞབས་ཞུ་སྦྱིན་མཁན་དེ་དག་སུ་ཡིན་མིན་དང་། ཁོང་ཚོའི་མཚན་སྙན། ཁོང་ཚོ་གང་དུ་རྟེན་གཞིས་བྱས་ཡོད་མེད། ཁོང་ཚོར་འདས་པའི་དུས་སུ་སྲིད་གཞུང་དང་མཉམ་འབྲེལ་བྱས་ཏེ། མི་སྒེར་གྱི་གཞི་གྲངས་ལོག་སྤྱོད་བྱས་མེད་སོགས་ཀྱི་རྒྱབ་ལྗོངས་ལ་ཞིབ་འཇུག་བྱེད་རྒྱུ་གལ་ཆེ།&lt;/p&gt;

&lt;p&gt;ཁྱེད་ཀྱིས་བཀག་སྡོམ་བྱས་ཡོད་པའི་བཀོལ་ཆས་ཤིག་སྤྱོད་ཐུབ་ཀྱི་ཡོད་པའམ། བཀག་འགོག་བྱས་ཡོད་པའི་དྲ་ཚིགས་ཤིག་ལྟ་ཀློག་བྱེད་ཐུབ་ཀྱི་ཡོད་རུང་། རྟོག་བཟོས་མི་སྒེར་དྲ་བ་ཚང་མས་ཁྱེད་ཀྱི་དྲ་ཐོག་གི་ངོ་བོ་100% སྦ་གསང་བྱེད་མི་ཐུབ།&lt;/p&gt;

&lt;p&gt;རྟོག་བཟོས་མི་སྒེར་དྲ་བའི་རོགས་འདེགས་ལ་བརྟེན་ནས། ཁྱེད་རང་གི་དྲ་བའི་ཞབས་ཞུ་མཁོ་སྤྲོད་བྱེད་མཁན་གྱིས། ཁྱེད་རང་དྲ་ཚིགས་གང་དག་ལ་མྱུལ་ཡོད་མེད་མཐོང་མི་ཐུབ། འོན་ཀྱང་། ཁྱེད་རང་གི་ IP ཁ་བྱང་ངོ་མ་དེ་གང་ཡིན་ཤེས་ཐུབ་ཀྱི་ཡོད་སྟབས། ཁྱེད་རང་སྒེར་གྱི་གནས་ཚུལ་དང་། དེ་མིན་དྲ་ཐོག་ཏུ་དངུལ་སྤྲོད་བྱས་པའི་ལོ་རྒྱུས་ཁག་ཉར་ཚགས་བྱེད་ཐུབ་ཀྱི་ཡོད།&lt;/p&gt;

&lt;p&gt;དྲ་ཐོག་གི་ཆ་འཕྲིན་བཀག་སྡོམ་གྱི་ཁྲིམས་བཙན་པོ་ཡོད་པའི་རྒྱ་ནག་ལྟ་བུའི་བཙན་གནོན་རང་བཞིན་གྱི་རྒྱལ་ཁབ་ཁག་གི་ནང་དུ། སྲིད་གཞུང་གིས་ཆོག་མཆན་ཐོབ་པའི་རྟོག་བཟོས་མི་སྒེར་དྲ་བ་ཁོ་ན་བཀོལ་དུ་འཇུག་གི་ཡོད་པ་དང་། རྟོག་བཟོས་མི་སྒེར་དྲ་བ་དེ་དག་གི་ཞབས་ཞུ་ཁག་གིས་སྲིད་གཞུང་གིས་སྟངས་འཛིན་བྱེད་ཀྱི་ཡོད། རྟོག་བཟོས་མི་སྒེར་དྲ་བ་དེ་འདྲའི་རིགས་ཀྱི་བྱེད་ལས་ཁག་ནམ་རྒྱུན་གྱི་རྟོག་བཟོས་མི་སྒེར་དྲ་བའི་གཞི་རྩའི་དམིགས་ཡུལ་དང་རྒྱབ་འགལ་ཆགས་ཀྱི་ཡོད།&lt;/p&gt;

&lt;p&gt;རྟོག་བཟོས་མི་སྒེར་དྲ་བ་བཀོལ་སྤྱོད་མ་བྱས་པར་དྲ་ཞུགས་བྱེད་པའི་སྐབས་སུ། ཁྱེད་རང་གི་IP ཁ་བྱང་དེ་ཁྱེད་ཀྱིས་ལྟ་ཀློག་བྱ་སའི་དྲ་ཚིགས་དེས་མཐོང་ཐུབ་ཀྱི་ཡོད། རྟོག་བཟོས་མི་སྒེར་དྲ་བ་བཀོལ་སྤྱོད་བྱེད་པའི་སྐབས་སུ། དྲ་ཚིགས་ཁག་གིས་ཁྱེད་རང་གི་IP ཁ་བྱང་མཐོང་ཐུབ་ཀྱི་མེད་རུང་། ཁྱེད་རང་གི་ཡོ་ཆས་ཀྱི་ཉེར་སྤྱོད་མ་ལག་དང་། དྲ་རྒྱ་བཤེར་ཆས། ནང་འཇུག་བྱས་ཡོད་པའི་ཁ་སྣོན་ཡོ་ཆས། སྒྲིག་གཅོད་ཆས། ད་དུང་། ཁྱེད་རང་ད་ལྟ་སྤྱི་ཚོགས་འབྲེལ་མཐུད་དྲ་བའི་སྡིངས་ཆ་གཞན་པའི་ནང་དུ་འཛུལ་ཡོད་མེད་སོགས་སྔར་བཞིན་མཐོང་ཐུབ་ཀྱི་ཡོད།&lt;/p&gt;

&lt;p&gt;བཀོལ་ཆས་ཤིག་དང་ཡང་ན། དྲ་ཚིགས་ཤིག་ལ་མྱུལ་བའི་ཆེད་དུ། ཁྱེད་ཀྱིས་རང་ཉིད་རྟོག་བཟོས་མི་སྒེར་དྲ་བའི་ཞབས་ཞུ་ཆས་ལ་སྦྲེལ་བའི་སྐབས་སུ། དྲ་བའི་ཞབས་ཞུ་མཁོ་སྤྲོད་མཁན་དང་། སྲིད་གཞུང་གི་འབྲེལ་ཡོད་སྡེ་དག་གིས་ཁྱེད་རང་གི་དྲ་ཐོག་གི་བྱེད་སྒོ་ཁག་(དྲ་ཚིགས་གང་དག་ལྟ་ཀློག་བྱས་ཡོད་མེད་དང་། འབྲེལ་མཐུད་ཀྱི་བཀོལ་ཆས་གང་ཞིག་བཀོལ་སྤྱོད་བྱེད་ཀྱི་ཡོད་མེད། ཆ་འཕྲིན་ཅི་ཞིག་གཏོང་ལེན་བྱས་ཡོད་མེད་སོགས།)་མཐོང་མི་ཐུབ། འོན་ཀྱང་། ཁོང་ཚོས་ཁྱེད་རང་རྟོག་བཟོས་མི་སྒེར་དྲ་བའི་ཞབས་ཞུ་ཆས་ཤིག་ལ་མཐུད་ཡོད་པ་དེ་མཐོང་ཐུབ་ཀྱི་ཡོད་སྟབས། ཁོང་ཚོས་ཁྱེད་རང་གི་དྲ་མྱུལ་གྱི་བྱེད་སྒོ་ཁག་ལ་དོགས་པ་ཟ་སྲིད།&lt;/p&gt;

&lt;p&gt;རང་ངོས་ནས་ཁོངས་མིང་མ་ལག་སྒྲིག་བཀོད། འདི་ནི་ས་གནས་རིམ་པའི་ཚོགས་པའམ། དྲ་བའི་ཞབས་ཞུ་མཁོ་སྤྲོད་མཁན་གྱིས་སོ་སོའི་ཁོངས་མིང་མ་ལག་བེད་སྤྱད་དེ་དྲ་ཚིགས་ཁག་བཀག་སྡོམ་བྱེད་པའི་ཁོངས་མིང་མ་ལག་གི་ཐེ་བྱུས་ཟེར་བའི་ཆ་འཕྲིན་བཀག་སྡོམ་གྱི་རིགས་ཤིག་ལ་གཡོལ་བའི་ལམ་ཁ་ཞིག་ཡིན། གནས་སྟངས་ཁ་ཤས་ཁྲོད་དུ། ཁྱེད་ཀྱིས་བཀག་འགོག་བྱས་ཡོད་པའི་དྲ་ཚིགས་ཁག་ལ་ལྟ་ཀློག་བྱེད་ཐུབ་ཀྱི་ཡོད་རུང་། འདི་བཀོལ་བའི་སྐུལ་འདེད་བྱེད་ཀྱི་མེད། གང་ཡིན་ཞེ་ན། བྱེད་ཐབས་འདིར་འཕྲུལ་རིག་ལག་རྩལ་གྱི་ཤེས་བྱ་འདང་ངེས་དགོས་པ་མ་ཟད། སྒྲིག་བཟོ་ཏག་ཏག་མ་བྱས་ཚེ། ཁྱེད་རང་ལ་ཉེན་ཁ་སྔར་ལས་ཆེ་བ་བཟོ་སྲིད།&lt;/p&gt;

&lt;p&gt;ཁོངས་མིང་མ་ལག་གི་བྱེད་ལས་རྩོམ་སྟངས། (དྲ་རྒྱའི་བྱེད་ལས་རྩོམ་སྟངས་ག་འདྲ་ཡིན་མིན་འགྲེལ་བཤད་བརྒྱབ་ཟིན་པ་བཞིན།) གལ་ཏེ། ཁྱེད་རང་པའེ་ཏུའུ་དྲ་ཚིགས་ལ་མྱུལ་འདོད་པའི་དབང་དུ་བཏང་ན། དྲ་ཚིགས་དེར་ལྟ་ཀློག་བྱེད་པར། པའེ་ཏུའུ་དྲ་ཚིགས་ཀྱི་ཁོངས་མིང་ཁ་བྱང་www.baidu.com དེ་ཁྱེད་རང་གི་དྲ་རྒྱ་བཤེར་ཆས་ཀྱི་ནང་དུ་གཏགས་དགོས་ཀྱི་ཡོད། དེང་སང་། འཛད་སྤྱོད་པས་ལས་སླ་པོའི་ཐོག་ནས་དྲན་ཐུབ་པའི་ཆེད་དུ་ཁོངས་མིང་ཤག་གནས་(ཁ་བྱང་)་འདི་བཟོས་པ་རེད། འོན་ཀྱང་། རྩིས་འཕྲུལ་ཁག་གིས་IP ཁ་བྱང་(གྲངས་ཀ)ཁོ་ན་མ་གཏོགས་ངོས་འཛིན་བྱེད་མི་ཐུབ་ལ། དེས་རྩིས་འཕྲུལ་ཁག་ལ་དྲ་ཚིགས་ལྟ་ཀློག་གི་རེ་སྐུལ་གྱི་ཁུངས་དང་དེའི་འགྲོ་ཡུལ་གྱི་གནས་སོགས་གང་ཡིན་མིན་ཐད་ཀྱི་ལམ་སྟོན་གསལ་པོ་གནང་གི་ཡོད། རྩིས་འཕྲུལ་ཁག་ལ་ཆ་མཚོན་ན། www.baidu.com(ཁོངས་མིང་ཤག་གནས།)་ནི། 39.156.69.79 (IP ཁ་བྱང་།)་ཆགས་ཀྱི་ཡོད། ཁོངས་མིང་ཤག་གནས་ནི། འབྲེལ་གཏུག་བྱེད་ཡུལ་གྱི་མི་ཚོའི་མིང་དང་འདྲ་ལ།  IP ཁ་བྱང་ནི། མི་དེ་ཚོའི་ཁ་པར་ཨང་གྲངས་དང་འདྲའོ།།&lt;/p&gt;

&lt;p&gt;&lt;img src=&quot;/assets/img/how-dns-works.jpg&quot; alt=&quot;&quot; /&gt;&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན།&lt;/strong&gt; གལ་ཏེ། ཁྱེད་རང་རྒྱལ་ས་ལྷ་སའི་ནང་གི་ས་ཆ་ཞིག་ལ་ཐེངས་དང་པོར་འགྲོ་ཡི་ཡོད་པའི་དབང་དུ་བཏང་ན། ཁྱེད་ཀྱིས་ཁྱེད་རང་འགྲོ་སའི་ས་ཆ་དེའི་ཁ་བྱང་ཤེས་ཀྱི་ཡོད་ཀྱང་། ས་ཆ་དེར་ཇི་ལྟར་འགྲོ་དགོས་མིན་གྱི་ཁ་ཕྱོགས་མི་ཤེས། དེ་བས། ས་ཆ་དེར་སླེབས་པར། ཁྱེད་ཀྱིས་ས་ཁྲ་ཞིག་བཀོལ་ཏེ་ཕྱོགས་གང་ཡིན་མིན་འཚོལ་བའམ། ཡང་ན། འགྲིམ་འགྲུལ་ཉེན་རྟོག་པར་ཁྱེད་རང་ཕྱོགས་གང་ལ་འགྲོ་དགོས་མིན་སྐད་ཆ་འདྲི་དགོས། ཁྱེད་རང་ལ་ཁ་ཕྱོགས་སྟོན་མཁན་གྱི་ས་ཁྲ་དང་འགྲིམ་འགྲུལ་ཉེན་རྟོག་པ་གཉིས་ཀྱི་བྱེད་ལས་ཀྱི་ངོ་བོ་དེ་ཁོངས་མིང་མ་ལག་གི་ཞབས་ཞུ་ཆས་དང་གཅིག་མཚུངས་ཡིན་ལ། དེས་ཁྱེད་རང་འགྲོ་སའི་ས་ཆའི་ལམ་ཁ་སྟོན་གྱི་ཡོད།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;h3 id=&quot;ཁོངསམིངམལགགིཐེབྱུསབྱེདསྟངསཀྱིདཔེམཚོན&quot;&gt;ཁོངས་མིང་མ་ལག་གི་ཐེ་བྱུས་བྱེད་སྟངས་ཀྱི་དཔེ་མཚོན།&lt;/h3&gt;

&lt;p&gt;ཁྱེད་རང་གི་གྲོགས་པོ་ཁང་བརྩེགས་ཤིག་གི་ནང་དུ་སྡོད་གྱི་ཡོད་ལ། ཁོས་ཁྱེད་རང་དགུང་ཟས་ཀྱི་ཐུགས་སྤྲོ་ཞིག་ལ་མགྲོན་འབོད་གནང་ཡོད།  ཡིན་ནའང་། ཁང་བརྩེགས་དེར་ལྟ་རྟོག་བྱེད་མཁན་གྱི་དོ་དམ་པས་སྒོ་སྲུང་བར། གལ་ཏེ། མཚན་གྱི་ཆུ་ཚོད་༡༡་རྗེས་སུ། ཕྱིའི་མི་ཁང་བརྩེགས་ནང་འཛུལ་མཁན་ཡོད་ཚེ། ཁོ་རང་མགྲོན་འབོད་བྱེད་མཁན་གྱི་མི་དེ་འདྲ་ཞིག་ཁང་བརྩེགས་འདིའི་ནང་མི་འདུག་ཅེས་ཁ་གཡར་ཏེ། ཕྱི་མི་དེ་ཁང་བརྩེགས་ནང་འཛུལ་མ་བཅུག་པར་ཕྱིར་སློག་དགོས་སྐོར་གྱི་བཀའ་བཀོད་གནང་ཡོད། དེར་བརྟེན། ཁང་བརྩེགས་དོ་དམ་པའི་བཀོད་འདོམས་ལྟར། སྒོ་སྲུང་བས་ཁྱེད་རང་གི་གྲོགས་པོ་ཁང་བརྩེགས་འདིའི་ནང་བཞུགས་མི་འདུག་ཅེས་བརྗོད་དེ། ཁྱེད་རང་ཕྱིར་རང་ཁྱིམ་དུ་ལོག་བཅུག་ཡོད།&lt;/p&gt;

&lt;audio controls=&quot;&quot; src=&quot;/assets/audio/3.mp3&quot; type=&quot;audio/mpeg&quot;&gt;&lt;/audio&gt;

&lt;h2 id=&quot;2-ཁྲོརབཤེརཆསབཀོལསྤྱོད&quot;&gt;2) ཁྲོར་བཤེར་ཆས་བཀོལ་སྤྱོད།&lt;/h2&gt;
&lt;p&gt;ཁྲོར་བཀོལ་ཆས་ཀྱིས་ཁྱེད་རང་གི་དྲ་བའི་འབྲེལ་མཐུད་ཁག་འཛམ་གླིང་ནང་གི་གསང་སྡོམ་བྱས་པའི་དྲ་བའི་ཚོམས་མང་པོའི་ནང་དུ་བསྐོར་ཏེ། གསང་བའི་ངོ་བོའི་ཐོག་ནས་ཁྱེད་རང་དྲ་མྱུལ་བྱེད་དུ་འཇུག་གི་ཡོད།&lt;/p&gt;

&lt;h3 id=&quot;ཁྲོརགྱིསཁྱེདལགརེབྱེདཐུབ&quot;&gt;ཁྲོར་གྱིས་ཁྱེད་ལ་ག་རེ་བྱེད་ཐུབ།&lt;/h3&gt;
&lt;p&gt;དྲ་རྒྱ་བཀག་སྡོམ་དང་གསང་མྱུལ་བྱེད་མཁན་ཡོད་ཚེ། ཁྲོར་བཀོལ་ཆས་ཀྱིས་གསང་སྡོམ་གྱི་བརྩེགས་རིམ་མང་པོ་བེད་སྤྱད་དེ། འཛད་སྤྱོད་པའི་ས་གནས་དང་། དྲ་ཐོག་གི་རྗེས་ཤུལ་ཁག་སྦ་གསང་བྱེད་ཀྱི་ཡོད།&lt;/p&gt;

&lt;p&gt;&lt;img src=&quot;/assets/img/tor-bo.jpg&quot; alt=&quot;/assets/img/tor-bo.jpg&quot; /&gt;&lt;/p&gt;

&lt;p&gt;ཁྲོར་བཀོལ་ཆས་ཀྱིས་ཁྱེད་རང་གི་ཡོ་ཆས་ཀྱི་IP ཁ་བྱང་སྦས་ཏེ་ཁྱེད་རང་གི་ངོ་བོ་དྲ་ཐོག་ཏུ་ངོས་འཛིན་བྱེད་མ་ཐུབ་པ་བཟོ་ཡི་ཡོད་པས། སྲིད་གཞུང་གིས་ཁྱེད་རང་གི་དྲ་ཐོག་གི་བྱེད་སྒོ་ལ་སོ་མྱུལ་བྱེད་པ་དང་ཁྱེད་རང་དངོས་སུ་རྗེས་སུ་གཏོང་བའི་བྱེད་ལས་ཁག་བཀག་འགོག་བྱེད་ཐུབ་ཀྱི་ཡོད།&lt;/p&gt;

&lt;p&gt;ཁྲོར་བཀོལ་ཆས་ཀྱིས་དྲ་རྒྱ་བཀག་སྡོམ་ལ་གཡོལ་དུ་འཇུག་ཐུབ་ཀྱི་ཡོད་པས། ཉེར་སྤྱོད་པས་བཀག་སྡོམ་བྱས་ཡོད་པའི་དྲ་ཚིགས་ཁག་ལྟ་ཀློག་བྱེད་ཐུབ་པ་མ་ཟད། ནམ་རྒྱུན་དྲ་ཐོག་ནས་རྙེད་ཐུབ་པའི་གནས་ཚུལ་ཁག་ལོངས་སུ་སྤྱོད་ཐུབ་ཀྱི་ཡོད།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;གསལ་བཤད།&lt;/strong&gt;&lt;/td&gt;
    &lt;/tr&gt;
    &lt;tr&gt;
      &lt;td&gt;སྟོབས་ལྡན་གྱི་ཡོ་བྱད་ཁག་བཀོལ་སྤྱོད་བྱས་ཏེ་དྲ་རྒྱ་བཀག་སྡོམ་དང་གསང་མྱུལ་ལ་གཡོལ་བ་དེར་སྤྱོད་སྒོ་ཆེན་པོ་ཡོད་ངེས་རུང་། དེའི་སྐོར་ལ་ཞིབ་འཇུག་དང་དབྱེ་ཞིབ་གཏིང་ཟབ་མ་བྱས་ཚེ། རང་ཉིད་ཀྱི་བདེ་འཇགས་ལ་དོ་ཕོག་ཡོང་ངེས། འཛད་སྤྱོད་པས་རྟོག་བཟོས་མི་སྒེར་དྲ་བ་ཞིག་འདེམས་པའི་སྐབས་སུ། དེའི་སྐོར་ལ་རྒྱུས་ལོན་བྱས་ཏེ་ཐག་གཅོད་བྱེད་རྒྱུ་ནི་ཧ་ཅང་གལ་ཆེ། རྟོག་བཟོས་མི་སྒེར་དྲ་བ་ཡག་པོའི་རིགས་ནི། དུས་རྒྱུན་དུ་གསར་སྣོན་བྱེད་ཀྱི་ཡོད་པ་དང་། དྲ་བའི་ཞབས་ཞུའི་ཆས་ཀྱི་གདམ་ག་མང་པོ་ཡོད་པ། ལྷག་པར་དུ་རྒྱ་ནག་གི་བཟོ་ལས་ཁང་ཁག་ལ་འབྲེལ་བ་མེད་པ་ཞིག་ཡིན་དགོས་ཀྱི་ཡོད།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;h2 id=&quot;དྲརྒྱའིསྒོརྒྱགཔའམདྲབའིབརཆད&quot;&gt;དྲ་རྒྱའི་སྒོ་རྒྱག་པའམ་དྲ་བའི་བར་ཆད།&lt;/h2&gt;
&lt;p&gt;དྲ་རྒྱའི་སྒོ་རྒྱག་པ་ནི། ཆ་འཕྲིན་བརྒྱུད་གཏོང་གི་ལམ་ཁ་སྟངས་འཛིན་བྱེད་པའི་ཆེད་དུ། ས་ཁུལ་བྱེ་བྲག་པ་ཞིག་དང་། མི་མང་བྱེ་བྲག་པ་ཞིག་གི་ཁ་པར་ནང་གི་འབྲེལ་མཐུད་དང་དྲ་རྒྱ་ལ་བསམ་བཞིན་དུ་བར་ཆད་བཟོ་བའི་བྱེད་ལས་ཞིག་ལ་ངོས་འཛིན་བྱེད་ཀྱི་ཡོད།&lt;/p&gt;

&lt;p&gt;དྲ་རྒྱའི་སྒོ་རྒྱག་པའམ་དྲ་བའི་བར་ཆད་འདིའི་རིགས། རྒྱལ་ཁབ་རིམ་པ་དང་། ཞིང་ཆེན་རིམ་པ། ཁུལ་རིམ་པ། རྫོང་རིམ་པ་བཅས་ཚང་མའི་ནང་དུ་རྣམ་པ་འདྲ་མིན་གྱི་ནང་དུ་ལག་བསྟར་བྱེད་སྲིད། དྲ་སྒོ་རྒྱག་པའི་བྱེད་ལས་དེ་རིགས་གཉིས་སུ་བགར་ཆོག་སྟེ། དེ་དག་ནི། ཡོངས་སུ་སྒོ་རྒྱག་པ་དང་ཆ་ཤས་སྒོ་རྒྱག་པ་གཉིས་ཡིན་ནོ།།&lt;/p&gt;

&lt;ul&gt;
  &lt;li&gt;ཡོངས་སུ་སྒོ་རྒྱག་པ།
ཁ་པར་དང་དྲ་བའི་ཞབས་ཞུ་མཁོ་སྤྲོད་བྱེད་མཁན་གྱིས་ཁ་པར་དང་དྲ་རྒྱའི་འབྲེལ་མཐུད་ཡོངས་སུ་སྒོ་རྒྱག་གི་ཡོད། ལུང་པ་མི་འདྲ་བ་རེ་རེའི་ནང་གི་དྲ་སྒོ་རྒྱག་པའི་ཆ་རྐྱེན་ཁག་མི་འདྲ། ཡོངས་སུ་སྒོ་རྒྱག་པའི་གནས་སྐབས་སུ། མི་སུ་ཞིག་གིས་ཀྱང་། ཁ་པར་བརྒྱུད་ནས་མི་གཞན་ལ་འབྲེལ་བ་བྱེད་ཐུབ་ལ། དྲ་རྒྱ་བཀོལ་སྤྱོད་བྱེད་མི་ཐུབ། དྲ་རྒྱ་སྒོ་རྒྱག་པར་རྒྱུ་རྐྱེན་སྣ་ཚོགས་ཡོང་ཆོག&lt;/li&gt;
&lt;/ul&gt;

&lt;p&gt;རང་བྱུང་གི་གོད་ཆག་གིས་དྲ་བའི་འཛུགས་སྐྲུན་གྱི་མ་ལག་ལ་གཏོར་སྐྱོན་བཟོས་པ་བརྟེན་ནས། དྲ་རྒྱ་ཡོངས་སུ་སྒོ་རྒྱག་ངེས།&lt;/p&gt;

&lt;p&gt;རྒྱལ་ཁབ་ཅིག་དང་། ཡང་ན། ས་ཁུལ་བྱེ་བྲག་པ་ཅིག་གི་ནང་གི་སྤྱི་ཚོགས་དང་ཆབ་སྲིད་ཀྱི་ཟིང་ཆ་ལངས་བའི་སྐབས་སུ། སྲིད་དབང་སྒེར་འཛིན་སྲིད་གཞུང་དང་ཕྱེད་སྒེར་འཛིན་སྲིད་གཞུང་གིས། ཆ་འཕྲིན་གཏོང་ལེན་དང་ལས་འགུལ་བཀོད་སྒྲིག་སོགས་ལ་སྟངས་འཛིན་བྱེད་པའི་ཆེད་དུ། དྲ་རྒྱ་དང་ཁ་པར་གྱི་འབྲེལ་མཐུད་ཀྱི་ཡོངས་སུ་འགོག་གི་ཡོད།&lt;/p&gt;

&lt;table&gt;
  &lt;tbody&gt;
    &lt;tr&gt;
      &lt;td&gt;&lt;strong&gt;དཔེ་མཚོན།&lt;/strong&gt; གལ་ཏེ། ལྷ་སའི་ནང་དུ་ཟིང་འཁྲུག་ཅིག་ལངས་སྟེ། མི་མང་གིས་སྲིད་གཞུང་ལ་ངོ་ལོག་རྒྱག་གི་ཡོད་པའི་དབང་དུ་བཏང་ན། སྲིད་གཞུང་གིས་མི་མང་སྟངས་འཛིན་བྱེད་པའི་ཆེད་དུ། ཁ་པར་གྱི་བརྡ་རྟགས་དང་དྲ་རྒྱའི་འབྲེལ་མཐུད་ཡོངས་རྫོགས་བཀག་འགོག་བྱས་ཡོད།  སྐབས་འདིར། མི་མང་རྣམས་རང་ཁྱིམ་དང་ཡང་ན། སོ་སོ་སྡོད་སའི་གྲོང་ཁྱེར་ནས་ཁ་བྲལ་དུ་མ་བཅུག་པར་མ་ཟད། ཁོང་ཚོས་རང་རང་གི་ཁྱིམ་གྱི་ཕྱི་ཕྱོགས་ཀྱི་མི་སུ་གང་ལའང་འབྲེལ་བ་བྱེད་མི་ཐུབ།&lt;/td&gt;
    &lt;/tr&gt;
  &lt;/tbody&gt;
&lt;/table&gt;

&lt;ul&gt;
  &lt;li&gt;ཆ་ཤས་སྒོ་རྒྱག་པ།
འདིར་འབྲེལ་མཐུད་ཀྱི་དྲ་བ་ཡོངས་སུ་སྒོ་རྒྱག་པའི་ཚབ་ཏུ། འབྲེལ་མཐུད་ཀྱི་ཆེད་དུ་བཀོལ་སྤྱོད་བྱེད་ཀྱིན་པའི་བཀོལ་ཆས་དང་དྲ་ཚིགས་བྱེ་བྲག་ཁག་ཅིག་བཀག་སྡོམ་བྱས་ཏེ།ཆ་འཕྲིན་བརྗེ་ལེན་བྱེད་མི་ཐུབ་པ་བཟོ་ཡི་ཡོད།&lt;/li&gt;
&lt;/ul&gt;

&lt;p&gt;སྡིངས་ཆ་བྱེ་བྲག་སྒོ་རྒྱག་པའམ།ཆ་འཕྲིན་གྱི་ནང་དོན་བཀག་འགོག་བྱེད་པ་ནི། ངོ་དེབ་དང་། ཡོ་ཁྲོ་བྷུ་དྲ་བརྙན། གྷོ་གྷིལ་སོགས་ཀྱི་དྲ་ཚིགས་ཁག་གི་ནང་དུ་ཁྲིམས་འགལ་གྱི་ནང་དོན་ཡོད་པའམ། སྡིངས་ཆའི་སྒྲིག་འགལ་བྱས་པ་རྒྱུ་མཚན་དུ་བགྲངས་ཏེ་བཀག་འགོག་བྱས་པ་གང་ཞིག་ལ། པོད་ཕྲན་དང་།པའེ་ཏུའུ། བྱ་རྐང་ཐང་སོགས་ཀྱི་དྲ་ཚིགས་ཁག་བཀག་འགོག་བྱས་མེད་པ་ལ་ཟེར།&lt;/p&gt;

&lt;p&gt;བཀོལ་ཆས་བཀག་སྡོམ་ནི། དབུས་དང་ས་གནས་སྲིད་གཞུང་གི་གནོན་ཤུགས་ལ་བརྟེན་ནས། ཧྭ་ཝེ་བཀོལ་ཆས་མཛོད་དང་། ཀུ་ཤུའི་བིམ་མཛོད། ཐིན་ཞུན་བཀོལ་ཆས་མཛོད་སོགས་ཀྱི་ནང་ནས་བཀོལ་ཆས་ཁག་ཅིག་བཀག་སྡོམ་བྱེད་པ་ལ་ཟེར། བཀོལ་ཆས་ཁག་ཅིག་གིས་ས་གནས་ཀྱི་ཁྲིམས་དང་འགལ་ཡོད་ཚུལ་གྱི་རྒྱུ་མཚན་སྣ་ཚོགས་བགྲངས་ཏེ། སྲིད་གཞུང་གིས་བཀོལ་ཆས་མཛོད་དོ་དམ་གྱི་བདག་པོར་སྐུལ་མ་བྱས་ཏེ་བཀོལ་ཆས་བཀག་སྡོམ་བྱེད་ཆོག་གི་ཡོད། དཔེར་ན། ཀུ་ཤུ་བཟོ་ཚོང་ཁང་གིས་རྒྱ་ནག་སྲིད་གཞུང་གི་གནོན་ཤུགས་འོག  རྒྱ་ནང་གི་རྟོག་བཟོས་མི་སྒེར་དྲ་བ་མ་ཡིན་པའི་ཕྱི་རྒྱལ་གྱི་རྟོག་བཟོས་མི་སྒེར་དྲ་བ་ཆ་ཚང་བཀག་སྡོམ་བྱས་པ་ལྟ་བུ་རེད།&lt;/p&gt;

&lt;p&gt;འབྲེལ་མཐུད་ཀྱི་ཆ་ཤས་སྒོ་རྒྱག་པ་ནི། ཁ་པར་དང་དྲ་བའི་ཞབས་ཞུ་མཁོ་སྤྲོད་མཁན་གྱིས། ཁོང་ཚོའི་ཞབས་ཞུའི་ཆ་ཤས་ཁག་ཅིག་སྒོ་རྒྱག་པ་ལ་ཟེར། ས་ཁུལ་བྱེ་བྲག་ཅིག་ནང་གི་གནས་ཚུལ་ཁག་ས་ཁུལ་དེའི་ཕྱི་ཕྱོགས་སུ་མ་ཁྱབ་པའི་ཆེད་དུ། ས་ཁུལ་དེའི་ནང་གི་དྲ་རྒྱའམ་ཁ་པར་གྱི་ཞབས་ཞུ་ཁོ་ན་སྒོ་རྒྱག་ཆོག་གི་ཡོད།&lt;/p&gt;

&lt;p&gt;སྲིད་གཞུང་ཁག་གིས་དྲ་རྒྱ་ཡོངས་སུ་སྒོ་རྒྱག་པའི་ཚབ་ཏུ། དེའི་ཆ་ཤས་ཁག་ཅིག་སྒོ་རྒྱག་པར་དགའ་མོས་བྱེད་ཀྱི་ཡོད། གང་ཡིན་ཞེ་ན། དྲ་རྒྱ་ཡོངས་སུ་སྒོ་བརྒྱབ་པ་ཡིན་ན། དེས་དྲ་ཐོག་ཏུ་ཚོང་ལས་གཉེར་མཁན་གྱི་མི་མང་ས་ཡ་མང་པོར་བརྡབ་གསིག་གཏོང་ངེས་ཀྱི་ཡོད་པས། རྒྱལ་ཁབ་ཀྱི་དཔལ་འབྱོར་ལ་གནོད་སྐྱོན་ཕོག་གི་ཡོད།&lt;/p&gt;

&lt;h2 id=&quot;དྲརྒྱབཀགསྡོམལགཡོལཐབས&quot;&gt;དྲ་རྒྱ་བཀག་སྡོམ་ལ་གཡོལ་ཐབས།&lt;/h2&gt;
&lt;h3 id=&quot;སྡིངསཆབྱེབྲགསྒོརྒྱགཔདེརཇིལྟརགཡོལདགོས&quot;&gt;སྡིངས་ཆ་བྱེ་བྲག་སྒོ་རྒྱག་པ་དེར་ཇི་ལྟར་གཡོལ་དགོས།&lt;/h3&gt;
&lt;p&gt;སའེ་ཧྥོན་དང་ལྒང་བཞུ་ལྟ་བུའི་དྲ་བའི་བཀག་སྡོམ་ལ་གཡོལ་བྱེད་ཀྱི་རྟོག་བཟོས་མི་སྒེར་དྲ་བ་དང་། ཁྲོར(བཤེར་ཆས་དང་། ཨོར་བྷའོ)་སོགས་བཀོལ་སྤྱོད་བྱས་པའི་ཐོག་ནས། རྒྱལ་ཁབ་ཅིག་གི་ནང་དུ་ལག་བསྟར་བྱེད་བཞིན་པའི་སྡིངས་ཆ་བྱེ་བྲག་སྒོ་རྒྱག་པའི་བྱེད་ལས་ཁག་ལ་གཡོལ་ཏེ། བཀག་སྡོམ་བྱས་ཡོད་པའི་དྲ་ཚིགས་དང་དྲ་ཐོག་གི་གནས་ཚུལ་རིགས་ལོངས་སུ་སྤྱོད་ཐུབ། རྟོག་བཟོས་མི་སྒེར་དྲ་བས། ཁྱེད་ཀྱིས་རྒྱལ་ཁབ་གཞན་ཞིག་གི་ནང་དུ་དྲ་མྱུལ་བྱེད་ཀྱི་ཡོད་པར་ཟོག་རྫུ་བྱེད་དུ་འཇུག་གི་ཡོད་པ་དང་། ཁྲོར་བཤེར་ཆས་ཀྱིས། ཁྱེད་རང་གི་དྲ་བའི་འབྲེལ་མཐུད་ཁག་འཛམ་གླིང་ནང་གི་གསང་སྡོམ་བྱས་པའི་དྲ་བའི་ཚོམས་མང་པོའི་ནང་དུ་བསྐོར་ཏེ། གསང་བའི་ངོ་བོའི་ཐོག་ནས་ཁྱེད་རང་དྲ་མྱུལ་བྱེད་དུ་འཇུག་གི་ཡོད།&lt;/p&gt;

&lt;h3 id=&quot;བཀོལཆསབཀགསྡོམལཇིལྟརགཡོལདགོས&quot;&gt;བཀོལ་ཆས་བཀག་སྡོམ་ལ་ཇི་ལྟར་གཡོལ་དགོས།&lt;/h3&gt;

&lt;ol&gt;
  &lt;li&gt;ཀུ་ཤུ་ཁ་པར་བཀོལ་སྤྱོད་བྱེད་མཁན་ཚོས། རང་ཉིད་ཀྱི་ཀུ་ཤུ་ཁ་པར་ནང་གི་ iTunes དང་ཀུ་ཤུའི་བིམ་མཛོད་ཀྱི་སྒྲིག་འགོད་ལ་བཅོས་སྒྲིག་བྱས་ཏེ། བིམ་མཛོད་ཀྱི་རྒྱལ་ཁབ་བརྗེ་དགོས། རྒྱལ་ཁབ་དང་ས་ཁུལ་བརྗེ་ཟེར་བའི་གདམ་ག་དེའི་སྒང་དུ་མནན་ཏེ། རང་ཉིད་ལ་དགོས་པའི་བཀོལ་ཆས་དེ་བཀག་སྡོམ་བྱས་མེད་སའི་རྒྱལ་ཁབ་གང་རུང་ཞིག་འདེམས་ཆོག&lt;/li&gt;
  &lt;li&gt;ཨན་ཌོ་མ་ལག་བཀོལ་སྤྱོད་བྱེད་མཁན་ཚོས། བཀག་སྡོམ་བྱས་ཡོད་པའི་བཀོལ་ཆས་རིགས། apk་རྣམ་པའི་ནང་དུ་བཟོས་ཡོད་པ་དེ་དྲ་ཚིགས་གང་རུང་ནས་ཐད་ཀར་རང་ཉིད་ཀྱི་ཁ་པར་ནང་དུ་ཕབ་ལེན་བྱེད་ཆོག  ཡིག་ཆ་ཕབ་ལེན་གྱི་གོ་རིམ་འདི་ལ་གཞོགས་ཕྱོགས་སྣོན་འདེགས་ཟེར། གསལ་འདེབས་བྱེད་རྒྱུ་ཞིག་ལ། apk་རྣམ་པའི་ནང་དུ་ཡོད་པའི་ཡིག་ཆ་ཁག་ཕབ་ལེན་བྱེད་སྐབས། ཕབ་ལེན་གྱི་དྲ་གནས་ཁུངས་ལྡན་ཡིན་མིན་ངེས་པར་དུ་རྩད་གཅོད་གནང་དགོས། གང་ཡིན་ཞེ་ན།  apk་རྣམ་པའི་ནང་དུ་ཡོད་པའི་ཡིག་ཆའི་ཁོངས་སུ་གསང་མྱུལ་དྲ་འབུ་བསྐུངས་ཡོད་སྲིད་པས། མཉེན་ཆས་དེ་འདྲ་ཕབ་ལེན་བྱས་ཚེ་རང་ཉིད་ཀྱི་ཁ་པར་ལ་ཉེན་ཁ་བཟོ་ངེས།&lt;/li&gt;
&lt;/ol&gt;

&lt;h3 id=&quot;བརྡའཕྲིནདངདྲརྒྱབཀགསྡོམལཇིལྟརགཡོལདགོས&quot;&gt;བརྡ་འཕྲིན་དང་དྲ་རྒྱ་བཀག་སྡོམ་ལ་ཇི་ལྟར་གཡོལ་དགོས།&lt;/h3&gt;

&lt;p&gt;Mesh དྲ་བ་བཀོལ་སྤྱོད། Mesh དྲ་བ་ནི། ས་གནས་ཆ་བགོས་རང་བཞིན་ཅན་གྱི་དྲ་བ་ཞིག་ཡིན། དེའི་དོན་ནི། དྲ་བ་ཁག་དོ་དམ་བྱེད་པར། ཁོང་ཚོར་གཅིག་སྡུད་རང་བཞིན་གྱི་དྲ་བའི་ཞབས་ཞུ་ཆས་ཤིག་མེད། འཕྲུལ་ཆས་དེ་ཡོ་ཆས་ཤིག་གི་སོ་སྔོན་དང་སྐུད་མེད་དྲ་བའི་ནུས་སྟོབས་ལ་གཞི་བཅོལ་ཡོད། དྲ་བའི་ཞབས་ཞུ་མཁོ་སྤྲོད་མཁན་དེ་དྲ་རྒྱ་དང་འཛད་སྤྱོད་པ་གཉིས་ཀྱི་བར་མི་ལྟ་བུ་བྱེད་ཀྱི་ཡོད། དེ་ལས་ལྡོག་སྟེ། Mesh དྲ་བ་ཡིས་བར་མི་ལྟ་བུའི་དྲ་བའི་ཞབས་ཞུ་མཁོ་སྤྲོད་མཁན་དེ་མེད་པར་བཟོས་ཏེ། བར་མི་མ་དགོས་པའི་ཐོག་ནས། ཡོ་ཆས་ཁག་ཐད་ཀར་དྲ་རྒྱ་ལ་མཐུད་དུ་འཇུག་གི་ཡོད། Mesh དྲ་བ་ཞིག་སྒོ་རྒྱག་པར་དྲ་བ་དེའི་མཐུད་སྣེ་ཡོངས་རྫོགས་སྒོ་རྒྱག་དགོས་ཀྱི་ཡོད་ལ། དེ་ཧ་ལམ་ཡོང་མི་སྲིད་པ་ཞིག་ཡིན། Mesh དྲ་བ་འདི་ད་དུང་ཡང་ཡར་རྒྱས་གཏོང་བཞིན་པའི་གནས་སྐབས་སུ་ལྷག་ཡོད་སྟབས། དྲ་སྟེང་དུ་ཁྱེད་རང་གི་ངོ་བོ་སྦ་གསང་བྱེད་པར་Mesh དྲ་བར་ཡིད་ཆེས་གཙང་མ་བཅོལ་དཀའ།&lt;/p&gt;

&lt;p&gt;གཤམ་གྱི་དཔེ་མཚོན་འདི་དག་ནི། འཛམ་གླིང་གི་རྒྱལ་ཁབ་འདྲ་མིན་གྱི་ནང་གི་མི་མང་ཚོས་བཀོལ་སྤྱོད་བྱས་ཡོད་པའི་འབྲེལ་མཐུད་ཀྱི་ཡོ་ཆས་ཁག་ཅིག་ཡིན།&lt;/p&gt;

&lt;p&gt;ཁ་པར་བརྒྱུད་ནས་རང་གི་ཉེ་འགྲམ་གྱི་མི་ཚོར་ཡིག་ཆ་བརྒྱུད་གཏོང་བྱེད་པའི་སྐབས་སུ་སོ་སྔོན་དང་། Airdrop སྐུད་མེད་དྲ་བའི་ཚ་གནད་ཀྱི་ཁྱད་ཆོས་སོགས་བཀོལ་གྱི་ཡོད།&lt;/p&gt;

&lt;p&gt;Mesh་ལག་རྩལ་གཞིར་བཞག་པའི་འཕྲིན་ཐུང་གཏོང་ཆས་བཀོལ་སྤྱོད་བྱས་ཏེ་མི་གཉིས་ཕན་ཚུན་བར་འབྲེལ་མཐུད་བྱེད་པའི་སྐབས་སུ་སོ་སྔོན་དང་སྐུད་མེད་དྲ་བ་བཀོལ་གྱི་ཡོད།&lt;/p&gt;

&lt;p&gt;རྒྱལ་ཁབ་ཁ་ཤས་ཀྱི་ནང་དུ། མི་ཚོས་དྲ་རྒྱ་ལ་མཐུད་པའི་ཆེད་དུ། རིན་པ་སྤྲད་དེ་ཉོས་པའི་མིས་བཟོས་འཁོར་སྐར་དྲ་བའི་ཞབས་ཞུ་བཀོལ་སྤྱོད་བྱེད་ཀྱི་ཡོད། འདིའི་ཁྲོད་དུ། དྲ་སྦྲེལ་བྱེད་པར་འཛད་སྤྱོད་པར་འཁོར་སྐར་བསྡུ་ལེན་འཕྲུལ་ཆས་ཤིག་དགོས་ཀྱི་ཡོད།&lt;/p&gt;

&lt;p&gt;&lt;img src=&quot;/assets/img/Mesh-network.jpg&quot; alt=&quot;/assets/img/Mesh-network.jpg&quot; /&gt;&lt;/p&gt;

&lt;p&gt;&lt;strong&gt;མཆན།&lt;/strong&gt; ནམ་རྒྱུན་དྲ་ཐོག་ཏུ་རང་ཉིད་ཀྱི་ངོ་བོ་སྲུང་སྐྱོབ་བྱེད་པའི་ཆེད་དང་། དྲ་རྒྱའི་སྟེང་དུ་བཀག་སྡོམ་བྱས་ཡོད་པའི་གནས་ཚུལ་རིགས་རག་ཐུབ་པའི་ཆེད། དེ་བཞིན་ཆ་འཕྲིན་རིགས་བརྒྱུད་གཏོང་དང་མཉམ་སྤྱོད་བྱེད་ཐུབ་པའི་ཆེད་དུ་གོང་དུ་འགྲེལ་བཤད་བྱས་པའི་ཐབས་ལམ་ཁག་བཀོལ་ཆོག&lt;/p&gt;

&lt;p&gt;&lt;code class=&quot;language-plaintext highlighter-rouge&quot;&gt;གསལ་འདེབས། དྲ་རྒྱ་བཀག་སྡོམ་ལ་གཡོལ་དུས་ངེས་པར་དུ་གཟབ་གཟབ་བྱེད་དགོས། གལ་ཏེ་ཁྱེད་ཀྱི་ཡོ་ཆས་དེ་སྔོན་ནས་གཞན་གྱི་སྟངས་འཛིན་འོག་ཤོར་ཚར་ཡོད་ན། ཁྱེད་ཀྱི་བྱེད་སྒོ་ཁག་གིས་རང་ཉིད་ཉེན་ཁའི་གནས་སུ་བསྐྱེལ་སྲིད།&lt;/code&gt;&lt;/p&gt;
</content>
 </entry>
 

</feed>
