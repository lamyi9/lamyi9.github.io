I"2<p>layout: post
title: བཀོལ་ཆས་ཀྱི་བདེ་འཇགས། (ཨན་ཌོ/ཀུ་ཤུ)
excerpt: p-07
—</p>
<h1 id="ཨནཌོབཀོལཆསཀྱིབདེའཇགས--1">ཨན་ཌོ་བཀོལ་ཆས་ཀྱི་བདེ་འཇགས། -1</h1>
<p><strong>དམིགས་ཡུལ།</strong>
བཀོལ་ཆས་ཀྱི་བདེ་འཇགས་ཟེར་བའི་ཚོགས་ཐུན་འདིའི་ནང་དུ། ཀུ་ཤུ་དང་ཨན་ཌོ་ཁ་པར་གཉིས་ཀའི་ཉེར་སྤྱོད་མ་ལག་སྟེང་གི་བཀོལ་ཆས་ཁག་དང་འབྲེལ་བའི་བདེ་འཇགས་ཀྱི་གནད་དོན་གཙིགས་སུ་འཛིན་རྒྱུ་ཡིན་ལ། ཚད་མཐོ་བའི་བདེ་འཇགས་ཡོད་པའི་ཐོག་ནས་རང་ཉིད་ཀྱི་ཁ་པར་ཇི་ལྟར་སྤྱོད་དགོས་མིན་སྐོར་ཞིབ་འགྲེལ་བྱེད་རྒྱུ་ཡིན།</p>
<hr />

<h2 id="བཀོལཆསཀྱིཆོགམཆན">བཀོལ་ཆས་ཀྱི་ཆོག་མཆན།</h2>
<p>ཁྱད་ཆོས་སྣ་འཛོམས་ཅན་གྱི་ཁ་པར་བཀོལ་སྤྱོད་བྱེད་མཁན་ཁག་གི་ཁ་པར་ནང་གི་ཆ་སྙོམས་ཀྱི་བཀོལ་ཆས་གྲངས་ཚད་ནི་༤༠་ནས་༥༠་ཙམ་ཆགས་ཀྱི་ཡོད་ལ། བཀོལ་ཆས་ཕལ་ཆེ་བ་དང་ཐོག་བཀོལ་སྤྱོད་བྱེད་པའི་སྐབས་སུ། དེ་དག་གིས་ཁ་པར་ནང་གི་པར་ཆས་དང་། འབྲེལ་མི། སྐད་སྦུག སྡོད་གནས་སོགས་་མི་སྒེར་གྱི་གཞི་གྲངས་དང་ཁ་པར་གྱི་ཁྱད་ཆོས་ཁག་སྤྱོད་ཆོག་པའི་ཆོག་མཆན་ཞུ་ཡི་ཡོད།  ཆོག་མཆན་དེ་དག་སྤྲོད་མིན་གྱི་གདམ་ག་འཛད་སྤྱོད་པའི་ལག་ཏུ་ཡོད་ཀྱང་། འཛད་སྤྱོད་པ་མང་ཆེ་བས་མནོ་བསམ་གང་ཡང་མ་བཞེས་པའི་ཐོག་ནས་བཀོལ་ཆས་ཁག་ལ་ཆོག་མཆན་སྤྲད་རྐྱང་བྱེད་ཀྱི་ཡོད། ཆོག་མཆན་དེ་དག་མང་པོ་ཞིག་བཀོལ་ཆས་ཀྱི་བྱེད་ལས་རྩོམ་པར་དགོས་ངེས་ཡིན་རུང་། མཚམས་རེར། བཀོལ་ཆས་ཁ་ཤས་ཀྱིས་འབྲེལ་མེད་དམ་དགོས་མེད་ཀྱི་ཆོག་མཆན་མང་པོ་ཞུ་གི་ཡོད།</p>

<p>ང་ཚོས་ཀུ་ཤུ་དང་ཨན་ཌོ་ཁ་པར་གཉིས་ཀའི་ནང་གི་མཛེས་བཟོའི་བཀོལ་ཆས(Makeup plus)་དཔེ་མཚོན་དུ་བཀོད། གལ་ཏེ། བཀོལ་ཆས་དེས་ཁ་པར་གྱི་པར་ཆས་སྤྱོད་ཆོག་པའི་ཆོག་མཆན་ཞུ་གི་ཡོད་ཚེ། དེ་དོན་དང་མཐུན་གྱི་ཡོད་རུང་། བཀོལ་ཆས་དེས་ཁྱེད་ཀྱི་ཁ་པར་ནང་གི་འབྲེལ་མི་ཚོ་ཧ་གོ་ཆོག་པའི་ཆོག་མཆན་ཞུ་གི་ཡོད་ཚེ། དེ་དོན་དང་མཐུན་མིན་རང་ཉིད་ལ་དྲི་བ་འདྲི་དགོས།</p>

<p>བཀོལ་ཆས་ཤིག་གིས་ཁྱེད་རང་སྒེར་གྱི་གནས་ཚུལ་གང་རུང་སྤྱོད་ཆོག་པའི་ཆོག་མཆན་ཞུ་གི་ཡོད་པ་ཙམ་གྱིས། བཀོལ་ཆས་དེ་མཐའ་གཅིག་ཏུ་ངན་པ་ཡིན་པའི་ངེས་པ་མེད། གང་ཡིན་ཞེ་ན། དཔེར་ན། ལུས་སྦྱོང་རྗེས་འདེད་ཀྱི་བཀོལ་ཆས་ཤིག་གིས་ལས་ཀ་ཏག་ཏག་བྱེད་ཐུབ་པ་ལ། ཁྱེད་རང་གི་སྡོད་གནས་ཀྱི་གནས་ཚུལ་ཤེས་དགོས་ཀྱི་ཡོད་པ་ལྟ་བུ་རེད། གལ་ལྟར་བཀོལ་ཆས་གང་རུང་ཞིག་ཕབ་ལེན་མ་བྱས་པའི་སྔོན་དུ། བཀོལ་ཆས་དེས་ཆོག་མཆན་གང་དག་ཞུ་གི་ཡོད་མེད་དང་། དོན་དངོས་ཐོག་བཀོལ་ཆས་དེས་བྱེད་ལས་རྩོམ་པར་ཆོག་མཆན་དེ་དག་དགོས་ངེས་ཡིན་མིན་ཐད་ལ་ཞིབ་འཇུག་བྱེད་རྒྱུ་ཧ་ཅང་གལ་ཆེ།</p>

<h2 id="ཨནཌོཁཔརསྟེངགིབཀོལཆསཀྱིཆོགམཆན-">ཨན་ཌོ་ཁ་པར་སྟེང་གི་བཀོལ་ཆས་ཀྱི་ཆོག་མཆན། :</h2>

<p>གལ་ཏེ། ཁྱེད་ཀྱིས་སོ་སོའི་ཁ་པར་ནང་གི་བཀོལ་ཆས་ཚང་མར་ཆོག་མཆན་གང་དག་སྤྲད་ཡོད་མེད་ཞིབ་ལྟ་བྱེད་འདོད་ཚེ།</p>
<ol>
  <li>སྒྲིག་འགོད་ཀྱི་ཁོངས་སུ་ཕྱིན།</li>
  <li>བཀོལ་ཆས་དོ་དམ་གྱི་ཐོག་ལ་ནོན།(ཉེར་སྤྱོད་སྟངས་འཛིན།)
<img src="/assets/img/os-sec-feat/android/1.jpg" alt="/assets/img/app-sec-feat/android/3.jpg" /></li>
</ol>
:ET